# -*- mode: mandoku-view; -*-
#+TITLE: 禮書
#+DATE: 2015-08-24 22:11:34.876616
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷十
<pb:KR1d0084_WYG_010-1a>¶
欽定四庫全書¶
　禮書卷十¶
　　　　　　　　　　　　宋　陳祥道　撰¶
<pb:KR1d0084_WYG_010-2a>¶
¶
<pb:KR1d0084_WYG_010-3a>¶
¶
<pb:KR1d0084_WYG_010-4a>¶
¶
<pb:KR1d0084_WYG_010-5a>¶
　　惰游冠(縞冠素紕其制/厭垂緌五寸)¶
玉藻曰縞冠素紕垂緌五寸惰游之士也玉藻縞冠素¶
紕既祥之冠也小記曰除成喪者其祭也朝服縞冠葢¶
士之失位曰喪人其服飾則素衣其相見則弔惰游失¶
業之士也縞冠素紕垂緌五寸宜矣先王之於民縣正¶
趨其稼事而賞罰之載師凡宅不毛者有里布田不耕¶
者出屋粟無職事者出夫家之征閭師不畜者祭無牲¶
不耕者祭無盛不樹者無椁不蠶者不帛不績者不衰¶
<pb:KR1d0084_WYG_010-5b>¶
夫旌之以賞困之以罰阨之以禁亦已至矣又垂緌五¶
寸所以深激而勸之也周官司宼以野刑上功紏力士¶
師有野禁漢世有田律然則縞冠素紕垂緌五寸葢野¶
刑之類也¶
　　不齒冠(𤣥冠/縞武)¶
周禮大司冦以圜土聚教罷民凡害人者寘之圜土而¶
施職事焉以明刑恥之其能改者反于中國不齒三年¶
其不能改而出圜土者殺司圜掌收教罷民凡害人者¶
<pb:KR1d0084_WYG_010-6a>¶
弗使冠飾而加明刑焉任之以事而收教之能改者上罪¶
三年而舎中罪二年而舎下罪一年而舎其不能改而¶
出圜土者殺雖三年不齒(不齒者不得以/年次列於平民)王制將出學¶
小胥大胥小樂正簡不帥教者以告于大樂正大樂正¶
以告于王王命三公九卿大夫元士皆入學不變王親¶
視學不變王三日不舉屏之逺方西方曰棘東方曰寄¶
終身不齒玉藻曰𤣥冠縞武不齒之服也¶
惰游之責輕於不齒縞冠素紕垂緌五寸重於𤣥冠縞¶
<pb:KR1d0084_WYG_010-6b>¶
武惰游之辱則重而不齒之辱則輕何也葢惰游者一¶
時之過不齒之辱不特一時而已苟變惰游以趨職事¶
則縞冠垂緌棄之可也若夫𤣥冠縞武或服之終身或¶
服之三年先王豈忍重其辱於悠久哉然則以重馭暫¶
義也以輕馭久仁也義故民畏其威仁故民懐其徳夫¶
是孰不勵業而遷善乎子姓之縞冠𤣥武則凶其上不¶
齒之𤣥冠縞武則凶其下凶其上以父之有服故也凶¶
其下以下之自貽故也¶
<pb:KR1d0084_WYG_010-7a>¶
　　大白冠(其制厭/不緌)¶
喪禮成服布冠小祥練布冠大祥縞冠布冠春秋傳所¶
謂大白之冠是也縞冠詩所謂素冠是也雜記曰喪冠¶
條屬以别吉凶又曰大白冠緇布之冠不㽔委武𤣥冠¶
而後㽔是條屬則不委武不委武則不㽔委武𤣥縞而¶
後㽔則玉藻所謂大帛不緌者乃雜記所謂大白也鄭¶
氏以帛為白於說是也¶
　　黄冠¶
<pb:KR1d0084_WYG_010-7b>¶
　　黄衣¶
記曰皮弁素服而祭素服以送終也葛帯榛杖喪殺也¶
黄衣黄冠而祭息田夫也野夫黄衣黄冠草服也然則¶
皮弁素服而祭者蜡祭四方百物也黄衣黄冠而祭者¶
臘先祖五祀也蜡以息老物故服送終之服而以皮弁¶
素服葛帯榛杖臘以息民故服田夫之服而以黄衣黄¶
冠然周禮司服王祭羣小祀則𤣥冕鄭氏曰羣小祀林¶
澤墳衍四方百物之屬也大宗伯以疈辜祭四方百物¶
<pb:KR1d0084_WYG_010-8a>¶
鄭氏曰四方百物碟禳及蜡祭也王於蜡服𤣥冕而有¶
素服與黄冠者葢執事者之服歟(史記堯有黄收漢有/黄頭郎葢黄收冕也)¶
(黄頭賤者/之㡌也)¶
　　深衣(鄭氏云用五十升布鍜濯灰治葢以雜/記朝服十五升深衣其類也故云然)¶
王制曰有虞氏皇而祭深衣而養老夏后氏收而祭燕¶
衣而養老商人冔而祭縞衣而養老周人冕而祭𤣥衣¶
而養老(凡養老之服皆其/時與羣臣燕之服)玉藻曰諸侯夕深衣祭牢肉¶
又曰朝𤣥端夕深衣深衣三袪(謂大夫/士也)縫齊倍要衽當¶
<pb:KR1d0084_WYG_010-8b>¶
旁袂可以回肘長中繼揜尺(其為長衣中衣則繼袂揜/一尺若今襃矣深衣則縁)¶
(而/已)袷二寸(曲領/也)袪尺二寸(袂口/也)縁廣半寸(飾邊/也)檀弓曰¶
將軍文子之喪既除喪而後越人来弔主人深衣練冠¶
待于廟曽子問喪車在塗而壻之父母死女改服布深¶
衣縞總深衣曰古者深衣葢有制度以應規矩繩權衡¶
短母見膚長母被土續衽鉤邊要縫半下袼之髙下可¶
以運肘袂之長短反詘之及肘帯下母厭髀上母厭脅¶
當無骨者制十有二幅以應十有二月袂圜以應規曲¶
<pb:KR1d0084_WYG_010-9a>¶
袷如矩以應方(袷交領也古者方/領如今小兒衣領)負繩及踝以應直下¶
齊如權衡以應平故規者行舉手以為容負繩抱方者¶
以直其正方其義也故易曰坤六二之動直以方也下¶
齊如權衡者以安志而平心也五法已施故聖人服之¶
故規矩取其無私繩取其直權衡取其平故先王貴之¶
故可以為文可以為武可以擯相可以治軍旅完且弗¶
費善衣之次也具父母大父母衣純以繢具父母衣純¶
以青如孤子衣純以素純袂縁純邊廣各寸半雜記大¶
<pb:KR1d0084_WYG_010-9b>¶
夫卜宅與葬日有司麻衣布衰(麻衣布深衣而著哀焉/此服非純吉亦非純凶)¶
(也/)詩曰麻衣如雪(鄭氏曰麻衣深衣諸/侯之朝服夕則深衣)間傳曰大祥素¶
縞麻(麻衣十五升/布深衣也)喪服記公子為其母練冠麻衣縓縁¶
(麻衣者如小功布深衣/為之制衰裳變服是也)鄭氏曰續衽鉤邊者鉤讀如鳥¶
喙必鉤之鉤鉤邊若今曲裾也曲袷者祫交領也古者¶
方領如今小児衣領孔頴達曰領廣二寸方折為之嚮¶
下交垂鄭云似擁咽若今小児衣領但方折之也以其¶
方領謂抱方漢江充傳曰充衣紗縠禪衣曲裾後垂交¶
<pb:KR1d0084_WYG_010-10a>¶
輸(如淳曰交輸割正幅使一頭狹若燕尾垂之兩旁見/於後是禮深衣續衽鉤邊蘇林曰交輸如今新婦袍)¶
(上挂全幅繒角割/名曰交輸裁也)廣川惠王傳曰姬榮愛為廣川王去¶
刺方領繡(服䖍回如今小児郤襲衣也頸下施衿領正/方直晉灼曰今之婦人直領也繍為方領上)¶
(刺作黼/黻衣)王莾傳曰有人著赤繢方領上服也馬援𫝊曰¶
朱勃衣方領能矩步頸下施衿領正方學者之服晉及¶
隋唐天子冠通天冠白假帯方心曲領深衣視肘以為¶
袂殺袂以為袪三袪以為要倍要以縫齊(丈四尺/七寸)續衽¶
鉤邊則曲而當旁前後交合矣縁廣寸半則純緆表裏¶
<pb:KR1d0084_WYG_010-10b>¶
共三寸矣袂圜以應天袷方繩直以應地幅十二以應¶
時及其歸也要在安志平心而巳此所以下齊如權衡¶
以應平也具父母大父母純以繢備五采以為樂也具¶
父母純以青體少陽以致敬也孤子純以素存凶飾以¶
致哀也(先儒謂無父母有/祖父母亦純以青)孤子純以素小功純以縓則¶
大祥縁以布吉時夕服縁以采矣虞夏商周養老皆以¶
燕服又周大夫士之於私朝朝𤣥端夕深衣庶人吉服¶
深衣而已則深衣在虞為燕服在周以為夕與喪服以¶
<pb:KR1d0084_WYG_010-11a>¶
至大夫士庶人皆服焉此所謂可以為文可以為武可¶
以擯相可以治軍旅完且弗費善衣之次也葢文事則¶
有冕弁服武事則有韋弁服而深衣次之先儒以善衣¶
為朝祭之服葢舉一端明之也然則深衣所以異於餘¶
服者餘服上衣下裳而不相連深衣則衣裳連矣餘服¶
幅前三後四深衣則十二幅矣餘服之帯三分帯下紳¶
居二焉由帯以下四尺五寸深衣之帯則當無骨者矣¶
爾雅曰裳削幅謂之襆郭氏曰削殺其幅深衣之裳然¶
<pb:KR1d0084_WYG_010-11b>¶
喪裳亦削幅則凡裳皆然不特深衣而已深衣曲袷如¶
矩則其領方而巳鄭氏謂如小児衣領服䖍釋漢書謂¶
如小兒郃襲衣而後世遂制方心曲領加於衣上非古¶
制也¶
　　長衣(制如深衣/其袂長)¶
玉藻言深衣袂可以回肘長中繼揜尺(其為長衣中衣/則繼袂揜一尺)¶
(若今襃矣深/衣則縁而已)雜記大夫筮宅則史練冠長衣以筮占者¶
朝服(謂下大夫若士也筮史筮人也長衣深衣之純/以素也長衣綀冠純凶服也朝服純吉服也)聘¶
<pb:KR1d0084_WYG_010-12a>¶
禮遭喪將命于大夫主人長衣練冠以受(遭主國喪大/夫攝主人長)¶
(衣素純布衣也去哀易/冠不以純凶接純吉也)鄭氏禮記目録云深衣連衣裳¶
而純之以采者有表則謂之中孔頴達曰中衣之制與¶
深衣同其異者中衣之袖小長耳玉藻言深衣之制而¶
間以長中繼揜尺深衣與長中同制異飾連裳方袷直¶
繩旁衽以至裳十二幅要三袪縫齊倍要之類此其所¶
同也深衣之純以采若素長衣之純素而已中衣之飾¶
繡黼丹朱而與長衣又繼揜尺焉所謂揜尺者幅廣二¶
<pb:KR1d0084_WYG_010-12b>¶
尺二寸以半幅繼袂之末揜餘一尺長衣之揜以布中¶
衣揜或素若布各象其衣然也若深之則縁而巳此其¶
所異也葢以其衣裳邃焉故謂之深衣以其袪襃長焉¶
故謂之長衣以其有表而在中焉故謂之中衣聘禮遭¶
君夫人世子之喪將命于大夫主人長衣練冠以受喪¶
服小記大夫士筮宅史練冠長衣以筮則聘禮不以凶¶
服接吉而筮不以吉服卜凶是長衣所施趨於凶而非¶
純凶也¶
<pb:KR1d0084_WYG_010-13a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_010-13b>¶
　¶
　¶
　¶
　¶
　¶
　¶
　¶
　禮書卷十¶
