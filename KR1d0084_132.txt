# -*- mode: mandoku-view; -*-
#+TITLE: 禮書
#+DATE: 2015-08-24 22:11:37.116064
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷一百三十三
<pb:KR1d0084_WYG_132-1a>¶
欽定四庫全書¶
　禮書卷一百三十三¶
　　　　　　　　　　　　宋　陳祥道　撰¶
<pb:KR1d0084_WYG_132-2a>¶
¶
<pb:KR1d0084_WYG_132-3a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_132-3b>¶
　¶
　　司常中冬大閲¶
　　　王太常¶
　　　諸侯旂¶
　　　孤卿旜¶
　　　大夫士物¶
　　　師都旗(師都師帥也鄭/氏云鄉遂大夫)¶
　　　州里(州里州所里也爾雅曰里/邑也鄭氏云州長里宰)¶
　　　縣鄙旐¶
<pb:KR1d0084_WYG_132-4a>¶
　　司馬中秋治兵¶
　　　王太常¶
　　　諸侯旂¶
　　　軍吏旗¶
　　　師都旜(師都師帥也鄭/氏云遂大夫)¶
　　　鄉遂物(鄉大夫遂大夫也/鄭氏云鄉大夫)¶
　　　郊野旐(郊野縣師也鄭/氏云州長縣正)¶
　　　百官旟¶
<pb:KR1d0084_WYG_132-4b>¶
　司常國之大閲王建太常諸侯建旂孤卿建旜大夫¶
　士建物師都建旗州里建旟縣鄙建旐司馬中秋治¶
　兵王載太常諸侯載旂軍吏載旗師都載旜鄉遂載¶
　物郊野載旐百官載旟何也大閲軍實而已治兵則¶
　軍法在焉師都所以治徒役者也軍吏所以將卒伍¶
　者也大閲以治徒役為主故有師都而無軍吏治兵¶
　以將卒伍為主亦有治徒役者也故有軍吏又有師¶
　都大閲師都之所建治兵軍吏之所載皆熊虎之旗¶
<pb:KR1d0084_WYG_132-5a>¶
　則大閲所以威衆者師都也治兵所以威衆者軍吏¶
　也二者葢皆孤卿為之故其序在州里鄉遂之上謂¶
　之吏則任以事也謂之師則帥其衆也謂之都則自¶
　采邑言之也鄉師出田法于州里州長攷州里之治¶
　則州里州所里也縣師掌邦國都鄙稍甸郊里之地¶
　域若有軍旅㑹同田役之戒則受法于司馬以作其¶
　衆庶㑹其車人之卒伍以嵗時徴野之貢賦則郊野¶
　縣師也大閲有師都而鄉遂乃鄉遂大夫也百官軍¶
<pb:KR1d0084_WYG_132-5b>¶
　中之百官也禮曰羔豚而祭百官皆足孟子曰百官¶
　以事舜於畎畆之中凡此所謂百官者非卿大夫也¶
　治兵之百官葢亦如此鄭氏以大閲之師都為鄉遂¶
　大夫以治兵之師都為遂大夫以鄉遂為鄉大夫以¶
　郊野為州長縣正以州里為州長與里宰以百官為¶
　卿大夫然以師都為鄉遂大夫又以為遂大夫是離¶
　師都而二之也鄉遂則鄉大夫與遂大夫也以鄉遂¶
　為鄉大夫是合鄉遂而一之也有鄉遂則州縣在所¶
<pb:KR1d0084_WYG_132-6a>¶
　統矣孰謂郊野乃州長縣正乎鄙五百家然後為一¶
　旅而有旐孰謂里宰有所建乎使其有所建其可踰¶
　於縣鄙之旐而建旟乎軍行卿大夫不為將師則守¶
　國而已孰謂百官乃卿大夫乎¶
　　旞(鄭氏曰全羽析羽皆五采繫於/旞旌之上所謂注旄於干首)¶
　　旌¶
　司常全羽為旞析羽為旌道車載旞斿車載旌道車¶
　象路也斿車木路也象路建大赤以朝木路建大麾¶
<pb:KR1d0084_WYG_132-6b>¶
　以田而有旞旌者葢朝則建大赤燕出入則載旞田¶
　則建大麾鄙則載旌旞旌皆注旄而旄與羽又注於¶
　旗則羽可以飾旗又可以為旗也書曰羽畎夏翟考¶
　工記鍾氏染羽以朱湛丹秫三月而熾之淳而漬之¶
　葢古人於羽固用其自然者也不足則染以充之夏¶
　采言建綏眀堂位言有虞氏之綏於官言夏采於旗¶
　言建綏則所謂綏者旌旞而已復于四郊豈非其燕¶
　出入之地歟鄭氏釋眀堂位曰有虞氏當言綏夏后¶
<pb:KR1d0084_WYG_132-7a>¶
　氏當言旂於義或然其以綏為大麾則與夏采不合¶
　　龍旜(鄉射記曰君射於竟則龍旜鄭氏/曰畫龍旜尚文章也通帛為旜)¶
　　翿旌(白羽與朱羽糅以/鴻脰韜杠上二尋)¶
　鄉射禮君國中射則皮樹中以翿旌獲白羽與朱羽¶
　糅於郊則閭中以旌獲於竟則虎中龍旜大夫兕中¶
　以其物獲士以翿旌獲又曰旌各以其物無物則以¶
　白羽與朱羽糅杠長三仞以鴻脰韜上二尋鄭氏謂¶
　此翿旌也不命之士無物然則君於國中燕射也於¶
<pb:KR1d0084_WYG_132-7b>¶
　郊大射也於竟賓射也翿旌之羽白與朱而已不若¶
　旌之備文旌之備文不若龍旃之備徳故與羣臣燕¶
　射則以翿旌擇士而大射則以旌於隣國君射則以¶
　龍旃龍旃盖亦絳帛為之先儒以為斾如燕尾今姑¶
　存之詩曰值其鷺翿毛氏曰值持也顔師古曰立之¶
　而舞然春秋傳曰舞師題以旌夏則鷺翿葢若今大¶
　樂二工執之以引舞者也值者遭之也詩曰左執翿¶
　周禮鄉師葬則執纛治役爾雅曰翿纛翳也郭璞曰¶
<pb:KR1d0084_WYG_132-8a>¶
　翿葆幅也則纛可以引舞可以習射亦可以治𦵏役也¶
　士射之獲與君同豈非順而摭者歟¶
　¶
　¶
　¶
　¶
　¶
　¶
<pb:KR1d0084_WYG_132-8b>¶
　¶
　¶
　¶
　¶
　¶
　¶
　¶
　禮書卷一百三十三¶
