# -*- mode: mandoku-view -*-
#+TITLE: 禮書
#+DATE: 2015-09-23 09:38:44
#+PROPERTY: JUAN 119
<pb:KR1d0084_WYG_119-1a>¶
欽定四庫全書¶
　禮書卷一百二十¶
　　　　　　　　　　　　宋　陳祥道　撰¶
<pb:KR1d0084_WYG_119-2a>¶
¶
<pb:KR1d0084_WYG_119-3a>¶
¶
<pb:KR1d0084_WYG_119-4a>¶
¶
<pb:KR1d0084_WYG_119-5a>¶
¶
<pb:KR1d0084_WYG_119-6a>¶
　　大磬(後長二律尺八寸博九寸厚二寸弦者兩頭相/望者也兩弦之間三尺三寸七分半前長三)¶
　　　　(律二尺七寸/博六厚三寸)¶
　　(先儒曰磬立秋之音禹貢泗濱浮磬葢以土少而/水多故其聲和潤也秦刻嶧山以頌曰刻此樂石)¶
　　(顔師古曰嶧山近泗水秦取泗濱石銘之故曰樂/石山海經云小華之山其隂多磬石又曰鳥危之)¶
　　(山其陽多磬唐人/多用華元石為磬)¶
　爾雅曰大磬謂之毊(郭璞曰形似犂/錧以玉石為之)眀堂位曰叔之¶
　離磬葢編則雜雜則特叔之離磬特縣之磬也大戴¶
　禮曰縣一磬而堂特則堂上亦有特縣磬矣世本曰¶
<pb:KR1d0084_WYG_119-6b>¶
　無句作磬垂作鍾書曰垂之竹矢葢叔與無句非二¶
　人垂之為工非一技皇氏謂無句叔之别名其説或¶
　然考工記磬氏為磬倨句一矩有半(鄭氏曰必先度/一矩為句一矩)¶
　(為股而求其弦既而以一矩有半觸其弦則磬之倨句/也磬之制有大小此假  矩以定倨句非用其度耳正)¶
　(義曰假令句股各一今以一尺五寸觸/兩弦其句股之形即磬之句折殺也)其博為一股¶
　為二鼓為三三分其股博去一以為鼓博三分其鼓¶
　博以其一為之厚葢鍾圓中規磬方中矩則倨句一¶
　矩有半觸其弦也其博為一股疑一律也股為二後¶
<pb:KR1d0084_WYG_119-7a>¶
　長二律也鼓為三前長三律也(此樂/經云)股非所擊也短¶
　而博鼓其所擊也長而狹鄭司農云股磬之上大者¶
　鼓其下小者康成云股外面鼓内面則擊者為前而¶
　在内不擊者為後而在外内者在下外者在上其小¶
　大長短雖殊而其厚均也黄鍾之磬股鼔皆厚二寸¶
　則餘推之可知矣¶
　　編鍾¶
　　編磬¶
<pb:KR1d0084_WYG_119-7b>¶
　周禮鍾師掌金奏眡瞭掌擊頌磬笙磬賓射奏其鍾¶
　鼓磬師掌教擊磬擊編鍾鄭氏曰教眡瞭也磬亦編¶
　於鍾言之者鍾有不編不編者鍾師擊之然則所謂¶
　不編者十二辰零鍾也豈惟十二零鍾哉堂上一磬¶
　一鍾葢亦不編國語曰蘧蒢蒙璆先儒曰璆玉磬也¶
　古人之磬亦有不縣而䝉戴者此不可考¶
　　鎛¶
　周禮鎛師掌金奏之鼓國語伶州鳩曰細鈞有鍾無¶
<pb:KR1d0084_WYG_119-8a>¶
　鎛昭其大也大鈞有鎛無鍾甚大無鎛鳴其細也葢¶
　細鈞角徴也大鈞宫商也細必和之以大故有鍾無¶
　鎛大必和之以細故有鎛無鍾則鎛小鍾耳韋昭釋¶
　國語杜預釋左傳皆以鎛為小鍾(晉語曰鄭伯嘉納/女樂及實鏄左氏)¶
　(曰鄭伯嘉納魯之寳鍾又曰鄭人貽晉侯/歌鍾二肆及其鎛磬杜氏謂鏄小鍾也)鄭康成曰¶
　鏄如鍾而大孫炎許慎沈約之徒亦以為大鏄然爾¶
　雅大鍾謂之鏞不謂之鎛又儀禮鎛従薄與鉞鎛之¶
　鎛同則鎛為小鍾之説於理或然¶
<pb:KR1d0084_WYG_119-8b>¶
　　錞(梓人曰外骨内骨郤行仄行連行紆行以脰鳴/者以注鳴者以旁鳴者以翼鳴者以股鳴者以)¶
　　　(胸鳴者謂之小蟲之屬以為雕琢鄭氏曰刻畫/祭器博庶物也考之舊圖及今圖凡宗廟之器)¶
　　　(必狀蟲魚鳥獸之形葢其所傳者尚矣不/然非所謂博物也今擇其可取者存之)¶
　周禮小師掌六樂之聲節與其和(鄭氏曰和/即錞于也)鼓人掌¶
　教六鼔四金之音聲以節聲樂以和軍旅以正田役¶
　以金錞和鼔以金鐲節鼓以金鐃止鼓以金鐸通鼓¶
　葢錞聲淳鐲聲濁鐃聲高鐸聲眀聲淳則有所合故¶
　於鼓倡而和之聲濁則有所制故於鼓行而節之聲¶
<pb:KR1d0084_WYG_119-9a>¶
　髙則有所辨故於鼓退而止之聲明則有所交故於¶
　鼓作而通之考之於禮大司馬中春教振旅王及諸¶
　侯軍將師帥皆執鼓卒長執鐃兩司馬執鐸公司馬¶
　執鐲中冬教大閲鼔人三鼓司馬振鐸車徒皆作鼓行¶
　鳴鐲車徒皆行三鼔摝鐸車徒皆坐又三鼔振鐸及止¶
　如初乃鼔車馳徒走徒三戒車三發徒三刺乃鼔退鳴¶
　鐃且卻遂以狩田是鐸之於鼔所以通之於其中及其¶
　退也去鐲而鳴鐃錞之於兵雖無經見國語曰戰以¶
<pb:KR1d0084_WYG_119-9b>¶
　錞于丁寧儆其民也又黄池之㑹呉王親鳴鍾鼔丁寧¶
　錞于振鐸則兵法固用錞矣春秋傳曰有鍾鼔曰伐¶
　則古之用兵蓋亦有鍾矣鄭康成曰錞圜如碓頭上¶
　大下小樂作鳴之與鼔相應漢大予樂有之(杜祐曰/錞于古)¶
　(禮器也宋時廣漢什邡人段祖以錞于獻始興王鑑/其制髙三尺六寸圍二尺四寸圜如筩也色黒甚薄)¶
　(上有銅馬以繩縣馬令去地尺餘灌之以水又以器/盛水於下以芒當心跪注錞于以手震芒則其聲如)¶
　(雷後周平蜀得之斛斯徴觀曰錞于也唐李仲樂圖/縣以龍格今太常作伏虎于其上若武舞入則兩工)¶
　(對舉一人隨撞之其縣以虡則/設於熊羆按十二枚鳴以和鼔)¶
<pb:KR1d0084_WYG_119-10a>¶
　　鐲¶
　鼔人以金鐲節鼓司馬職公司馬執鐲軍行鳴鐲詩¶
　曰鉦人伐鼔國語曰鼓丁寧春秋傳曰射汰輈而著¶
　於丁寧説文曰鐲鉦也韋昭曰丁寧鉦也然則鉦也¶
　丁寧也皆鐲之異名鄭康成曰鐲如小鍾軍行鳴之¶
　以為鼔節¶
　　鐃¶
　鄭康成曰鐃如鈴無舌有秉執而鳴之以止鼔説文¶
<pb:KR1d0084_WYG_119-10b>¶
　曰鉦鐃也鐃小鉦也似鈴柄中上下通樂記曰始奏¶
　以文則登歌清廟之類也復亂以武則下管象之類¶
　也鄭氏以文為鼓武為鐃豈其然乎¶
　　金鐸¶
　　木鐸¶
　鼔人以金鐸通鼔司馬職曰兩司馬執鐸又曰三鼔¶
　摝鐸三鼔振鐸司馬法曰鼓聲不過閶鼙聲不過閶¶
　鐸聲不過琅鄭康成許慎皆曰鐸大鈴也蓋鐸有金¶
<pb:KR1d0084_WYG_119-11a>¶
　鐸有木鐸金鐸舌以金木鐸舌以木金鐸振武事若¶
　司馬之振鐸摝鐸(揜上振之/謂之摝)黄池之㑹官師振鐸是¶
　也木鐸振文事若書禮所言狥以木鐸是也(小宰狥以/木鐸鄉師)¶
　(以木鐸狥/于市朝)樂記曰天子夾振之鄭氏謂王與大將夾¶
　舞者振鐸以為節鐸雖用之於樂然非王與大將振¶
　之也晉荀氏得趙人牛鐸然後能諧樂則古人之為¶
　鐸鐲鐃錞施於聲律皆有當也(今大樂有二種鐸以/道武舞木為柄者謂)¶
　(之單頭鐸金為柄而兩鐸相/屬者謂之雙頭鐸非古也)¶
<pb:KR1d0084_WYG_119-11b>¶
　¶
　¶
　¶
　¶
　¶
　¶
　¶
　禮書卷一百二十¶

