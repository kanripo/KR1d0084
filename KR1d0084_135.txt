# -*- mode: mandoku-view -*-
#+TITLE: 禮書
#+DATE: 2015-09-23 09:38:44
#+PROPERTY: JUAN 135
<pb:KR1d0084_WYG_135-1a>¶
欽定四庫全書¶
　禮書卷一百三十六¶
　　　　　　　　　　　　宋　陳祥道　撰¶
<pb:KR1d0084_WYG_135-2a>¶
　　重翟(先儒謂重翟當玉路右従王祭祀先王先公/羣小祀所乗者也衛侯夫人始嫁翟茀以朝)¶
　　　　(盖厭翟也則王后/始嫁重翟可知)¶
　　厭翟(厭翟當金路右従王賓饗諸侯者也行人上/公再祼侯伯而下皆一祼則再祼者后亞之)¶
　　　　(一祼者后不與内宰云賓客之祼獻瑤爵皆/賛鄭氏云謂王同姓及二王之後是也王姬)¶
　　　　(下嫁於諸侯車不繫其夫下王后一等不得/乗重翟則上公與侯伯夫人皆乗厭翟可知)¶
　　安車(后朝王之車然則諸侯/夫人亦應乗此以朝君)¶
　　翟車(王后出桑及三夫人與三公夫人同乗翟車/九嬪與孤妻同乗夏篆二十七世婦與卿妻)¶
　　　　(同乗夏綬女御與大夫妻同乗墨車士妻攝/乗乗亦墨車非攝則棧車而已諸侯以下夫)¶
<pb:KR1d0084_WYG_135-2b>¶
　　　　(人祭祀賔饗出桑赤朝君皆可知也唐制翟/車青質青紬纁朱裏通幰綉紫絡帶及帷厭)¶
　　　　(翟質紫紬纁朱裏通幰紅錦絡帶及帷翟車/黄紬纁黄裏通幰白車錦絡帶及帷三帛皆)¶
　　　　(金飾朱輪畫朱牙箱飾翟羽/朱絲絳綱鞶纓色皆従車質)¶
　　輦車(輦車無面飾無蔽幄則漆之而已説文曰有/輻曰輪無輻曰輇鄭氏釋巾車曰輦車輇輪)¶
　　　　(釋雜記曰輇崇/葢半乗車之輪)¶
　巾車王右之五路重翟錫面朱總厭翟勒面繢總安¶
　車彫面鷖總皆有容盖翟車貝面組總有握輦車組¶
　輓有翣羽葢者重翟重其羽而不厭厭翟次其羽而¶
<pb:KR1d0084_WYG_135-3a>¶
　不重翟車則不重不厭以羽飾之而已五路言翟言¶
　車而不言路二翟言翟而不言車者不言路避王也¶
　不言車車不足以名之也孤言夏篆卿言夏縵至墨¶
　車以下然後言車是亦飾盛者以飾名飾殺者以車¶
　名也重翟錫面厭翟勒面安車彫面翟車貝面鄭司¶
　農曰錫馬面錫鄭康成曰勒面如玉龍勒之韋為當¶
　面飾然則錫面者錫飾馬面也勒面彫面貝面葢亦¶
　若此勒面以韋則錫面彫面貝面以韋可知也錫必¶
<pb:KR1d0084_WYG_135-3b>¶
　鏤之則彫面亦鏤錫可知也錫面彫面以金貝面以¶
　貝則勒面有錫亦可知也或言勒或言彫互備也馬¶
　飾莫隆於錫勒飾莫殺於貝故巾車於王之玉路言¶
　錫樊纓儀禮於士之喪車貝勒此重翟厭翟安車所¶
　以錫面而翟車所以貝面也重翟朱總厭翟繢總安¶
　車鷖總翟車組總鄭司農曰鷖總者青黒色以繒為¶
　之總著馬勒直兩耳與兩鑣康成曰朱總繢總其施¶
　之如鷖總車衡輨亦宜有焉考之於詩曰朱幩鑣鑣¶
<pb:KR1d0084_WYG_135-4a>¶
　毛氏曰人君以朱纒鑣扇汗且以為飾此葢朱總也¶
　組總則纒鑣而已非必扇汗也施之直馬耳與衡輨¶
　不可得而知也朱色純繢色雜鷖色青黒安車之轡¶
　取象於鷖者以其在涇在沙而安故也三車取飾於¶
　翟者以其守死而不犯分被文以相質故也翟車有¶
　幄則無容蓋輦車有翣葢則無蔽安車則無翣無蔽¶
　輦車無面飾無蔽幄漆之而已隆殺之節然也婦人¶
　不立乗謂之安車則五路皆安車也特於無翣無蔽¶
<pb:KR1d0084_WYG_135-4b>¶
　者命之曰安車以其不飾以羽與四者異也鄭氏曰¶
　重翟従王祭祀厭翟従王饗賓安車朝王翟車出桑¶
　輦車従容於宫中以謂祭祀賓客行禮也故有容盖¶
　出桑適逺也故有幄朝王不必蔽翣宫中不必蔽幄¶
　理或然也詩述衛夫人之朝君則曰翟茀以朝者以¶
　其始來乗之也故安車未用焉¶
　¶
　禮書卷一百三十六¶

