# -*- mode: mandoku-view; -*-
#+TITLE: 禮書
#+DATE: 2015-08-24 22:11:35.976741
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷七十七
<pb:KR1d0084_WYG_076-1a>¶
欽定四庫全書¶
　禮書卷七十七¶
　　　　　　　　　　　　宋　陳祥道　撰¶
<pb:KR1d0084_WYG_076-2a>¶
¶
<pb:KR1d0084_WYG_076-3a>¶
　　骨體¶
　周禮王之牲事冡宰太僕賛之(太宰及納亨賛王牲/事太僕祭祀賛王牲)¶
　(事/)五官共奉之内饔外饔割亨之(内饔凡宗廟之祭/祀掌割亨之事外)¶
　(饔掌外祭/祀之割亨)司士帥其屬而割羞(司士凡祭祀帥其/屬而割羞爼豆)諸¶
　子正其牲體蓋司士掌羣臣之版諸子掌國子之倅¶
　則凡預祭者皆在所掌故割羞正體繫之夫肱骨三¶
　肩臂臑也股骨三肫(亦作膞/音純)胳(亦作/骼)觳也(既夕前後/掌長及觳)¶
　脊骨三正脊脡脊横脊也脅骨三代脅長脅(特牲又/曰幹)¶
<pb:KR1d0084_WYG_076-3b>¶
　脰脅也正脊之前則膉也(亦謂/之脰)肫之上則髀也然則¶
　左右肱之肩臂臑與左右股之肫賂觳而為十有二¶
　脊骨三與左右脅骨六而為九二觳正祭不薦於神¶
　尸主人之爼兩髀不升於主人主婦之俎膉不升於¶
　吉祭之俎(士虞祝/俎髀脰)則祭之所用者去脾膉而二十有¶
　一去二觳而為十九矣國語曰禘郊之事則有全脀¶
　王公立飫有房脀親戚燕飲有殽脀則全脀豚解也¶
　房脀體解也殽齊骨折也士喪禮特豚四鬄去蹄兩¶
<pb:KR1d0084_WYG_076-4a>¶
　胉(脅/也)脊既夕鼎實羊左胖亦如之然則四鬄者殊左¶
　右肩髀而為四又兩胉一脊而為七此所謂豚解也¶
　士喪禮畧豚解而巳至虞然後豚解體解兼有焉若¶
　夫正祭則天子諸侯有豚解體解(禮運曰腥其俎孰/其殽體其犬豕牛)¶
　(羊腥其俎謂豚解而腥之為七體/執其殽謂解之爓之為二十一體)大夫士有體解無¶
　豚解以其無朝踐獻腥之禮故也儀禮有言合升有¶
　言升左胖有言升右胖者士冠禮特豚載合升喪禮¶
　大歛亦豚合升則豚於吉㐫之禮皆合升也用成牲¶
<pb:KR1d0084_WYG_076-4b>¶
　者然後升其胖豚合升則髀亦升矣士喪禮載兩髀¶
　于兩端是也升其胖則去髀矣既夕禮實羊豕左胖¶
　髀不升是也既夕升羊豕左胖士虞升左胖公食大¶
　夫鄉射記少牢皆升右胖特牲尸俎右肩蓋禮以右¶
　為貴而喪以左為上觀吉禮魚寢右䘮禮魚左首則¶
　䘮之反吉可知矣少牢尸俎羊豕體十一侑羊體四¶
　豕體三主人羊豕體各二主婦無豕體而羊體三侑¶
　則左肩而巳特牲尸之牲體九祝三主人與主婦五¶
<pb:KR1d0084_WYG_076-5a>¶
　佐食三賔一長兄弟及宗人折其餘如佐食俎衆賔¶
　而下皆殽脀尸脊無中脅無前此尊卑之辨也祭統¶
　曰商人貴髀周人貴肩以周人之禮觀之脅貴中而¶
　賤兩端(特牲食幹/鄭云長脅)骨貴右而賤左貴前而賤後貴上¶
　而賤下貴上則祭不升髀以在體以左後故也賤下¶
　而苞取下體者以脛骨可以乆藏故也貴前而祭不¶
　用膉者以非體之正故也士䘮禮歛奠之俎載兩髀¶
　于兩端兩肩亞兩胉亞脊肺在中少牢肩臂臑&KR0553;胳¶
<pb:KR1d0084_WYG_076-5b>¶
　在兩端脊脅肺肩在上則俎之有上下猶牲體之有¶
　前後也肩臂臑在上端則&KR0553;胳在下端矣喪奠兩髀¶
　于兩端此喪事質猶用商禮故也特牲尸俎正脊二¶
　骨長脅二骨阼俎亦正脊二骨長脅二骨少牢脊三¶
　脅三背二骨以並蓋骨臂臑&KR0553;賂之骨不折所折者¶
　脊脅也脊二以並多為貴故也少牢脊則先正脊脅¶
　則先脰脅以屈而䋫之故也士虞禮尸舉魚腊俎俎¶
　釋三箇特牲佐食盛胙俎俎釋三箇則士虞釋三箇¶
<pb:KR1d0084_WYG_076-6a>¶
　者不盡人之歡也特牲釋三箇者將以改饌陽厭也¶
　少儀凡膳告於君子太牢以牛左肩臂臑折九箇少¶
　牢以羊左肩七箇犆豕以左肩五箇膳以肩不以&KR0553;¶
　者貴其前也肩以左不以右者右以祭也¶
　　血腥爓熟¶
　禮記曰有虞氏之祭也尚用氣血腥爓用氣也商人¶
　臭味未成滌蕩其聲周人尚臭則自器至於臭其禮¶
　浸文矣又曰郊血大饗腥三獻爓一獻熟則自血至¶
<pb:KR1d0084_WYG_076-6b>¶
　於熟其誠浸殺矣蓋宗廟之祭始則以神事焉故以¶
　腥終則以人飬焉故以熟則坐尸於堂血毛詔於室¶
　乃腥其俎熟其殽進於尸主之前以行朝踐焉鄭康¶
　成謂腥者豚解而腥之以法於上古熟者體解而爓¶
　之以法於中古是也及退而合亨體其犬豕牛羊設¶
　饌於堂延尸主以入室於是遷堂上之饌進於尸主¶
　之前以行饋食焉鄭康成謂薦今世之食是也特牲¶
　少牢有饋食無朝踐故有體解無豚解惟士䘮士虞¶
<pb:KR1d0084_WYG_076-7a>¶
　有豚解七體鄭康成謂豚解者解前後脛脊脅是也¶
　祭義曰爓祭腥而退則爓祭固巳體矣禮運曰退而¶
　合亨體其犬豕牛羊者非體解也辨其體以陳之俎¶
　也楚茨之詩曰或剥或亨或肆或將則剥者解之也¶
　肆者陳之俎也然楚茨先言執爨而繼之以或燔或¶
　炙鳬鷖先言爾殽而終之以燔炙芬芬禮運亦先言¶
　熟其殽然後繼之以薦其燔炙周禮量人制從獻脯¶
　燔之數量特牲主人獻尸賔長以肝從主婦獻尸賔¶
<pb:KR1d0084_WYG_076-7b>¶
　長以燔從是燔以肉炙以肝燔炙在血腥爓熟之後¶
　非祭之所先也謂之從獻非獻之正味也故制之不¶
　在司士而在量人獻之不在主人而在賔特祭義言¶
　建設朝事燔燎羶薌繼之以薦黍稷羞肺肝加以鬱¶
　鬯而鄭氏謂朝事君親制祭則親制其肝洗鬱鬯而¶
　燔之以詔神於室又出以墮於主前然則主人用肝¶
　之禮又與從獻者異矣¶
　　舉肺¶
<pb:KR1d0084_WYG_076-8a>¶
　　祭肺¶
　儀禮少牢舉肺祭肺三皆切之則舉肺一者尸之所¶
　先食者也故刲離之而不切祭肺三者尸與主人主¶
　婦之所祭者也故切之而不刲離舉肺亦謂之離肺¶
　亦謂之嚌肺祭肺亦謂刌肺亦謂之切肺則離與刌¶
　以所制名之也嚌與切以所用名之也祭肺祭而不¶
　嚌舉肺嚌而必祭祭肺三皆在尸俎而舉肺各於其¶
　俎故儀禮尸俎阼俎以至主婦佐食賔長兄弟宗人¶
<pb:KR1d0084_WYG_076-8b>¶
　衆賔及衆兄弟内賔宗婦公有司之俎皆離肺一則¶
　祭肺三者施於尸主人主婦之挼祭也皆離肺一者¶
　自尸至公有司食之也少儀曰牛羊之肺離而不提¶
　心離而不提心則絶而祭之故挩手則刌而祭者不¶
　挩手矣祭以右手(見鄉/射)凡祭必於脯醢之豆間特公¶
　食大夫有司徹祭於上豆之間以豆數多故也祭之¶
　尚肺周禮而巳若有虞氏則祭首夏后氏則祭心商¶
　則祭肝以時異則禮異也周之尚肺特宗廟賔客飲¶
<pb:KR1d0084_WYG_076-9a>¶
　食之間而巳若五祀則户先脾中霤先心門先肝以¶
　事異則禮異也士冠有嚌肺而鄉飲鄉射燕禮之類¶
　皆有離肺而無祭肺婚禮有離肺又有祭肺鬼神隂¶
　陽之意也特牲饋食先祭肺後祭肝祝亦祭肺後祭¶
　肝則祭肺非不祭肝也以肺為主耳由是推之夏商¶
　非不祭肺也以心與肝為主而巳¶
　¶
　¶
<pb:KR1d0084_WYG_076-9b>¶
　¶
　¶
　¶
　¶
　¶
　¶
　¶
　禮書卷七十七¶
