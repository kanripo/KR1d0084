# -*- mode: mandoku-view -*-
#+TITLE: 禮書
#+DATE: 2015-09-23 09:38:43
#+PROPERTY: JUAN 13
<pb:KR1d0084_WYG_013-1a>¶
欽定四庫全書¶
　禮書卷十三¶
　　　　　　　　　　　　宋　陳祥道　撰¶
<pb:KR1d0084_WYG_013-2a>¶
¶
<pb:KR1d0084_WYG_013-3a>¶
¶
<pb:KR1d0084_WYG_013-4a>¶
¶
<pb:KR1d0084_WYG_013-5a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_013-5b>¶
　　狐白裘¶
　　狐青裘(豹/褎)¶
　　黄衣狐裘¶
詩曰羔裘逍遥狐裘以朝又曰狐裘蒙茸匪車不東又¶
曰取彼狐狸為公子裘又曰彼都人士狐裘黄黄語曰¶
狐狢之厚以居又曰黄衣狐裘葢狐善疑狢善睡疑斯¶
戒睡斯安燕息者之事也故燕居與蜡服之然則玉藻¶
所謂君衣狐白裘錦衣以裼之君子狐青裘豹褎𤣥綃¶
<pb:KR1d0084_WYG_013-6a>¶
衣以裼之燕服也狐裘黄衣以裼之蜡與燕服也玉藻¶
曰天子卒食𤣥端而居諸侯夕深衣祭牢肉王制言養¶
老之禮虞氏深衣夏后氏燕衣商人縞衣周人𤣥衣於¶
夏言燕衣則深縞與𤣥皆燕衣也(鄭氏以此為燕羣臣/之服然周人燕禮天)¶
(子皮弁諸侯緇/衣不以玄衣)葢天子齊則𤣥端而冕燕則𤣥端而冠¶
卒食𤣥端則夕不必𤣥端也諸侯夕深衣則非夕不必¶
深衣也故周官小臣掌正王之燕服位而不言所服則¶
王之燕服豈特𤣥端而已哉此所以有狐白裘錦衣也¶
<pb:KR1d0084_WYG_013-6b>¶
終南之詩言錦衣狐裘繼之以黻衣繡裳葢始言燕服¶
而繼以祭服也鄭康成以狐裘為行禮之服謂狐白之¶
上衣皮弁歟非詩論語之意也君子狐青裘豹褎𤣥綃¶
衣以裼之葢大夫士之燕服也何則狐白所以象徳之¶
成狐青所以象仁之發故狐白錦衣為人君之服狐青¶
而下為君子之服言君子之服則大夫士同之也夫天¶
下無粹白之狐而有粹白之裘則狐白裘天下之尤難¶
得者也觀紂以狐白免西伯田子方以狐白禮子思田¶
<pb:KR1d0084_WYG_013-7a>¶
文以狐白脱秦患則狐白之貴可知矣士不衣狐白裘¶
不特以其徳之未成也葢亦不敢以賤服貴歟古者所¶
貴不過狐白裘而已後世有黒貂青鳯鷫鸘雉頭鶴氅¶
之侈此不可與言禮也(史記李兑遺蘇秦黑貂裘王子/周使王以青鳯毛為二裘司馬)¶
(相如服鷫鸘晉武帝焚/雉頭裘王恭被鶴氅裘)¶
　　貍裘(青/)¶
詩曰取彼狐貍為公子裘左傳曰晢幘而貍製(定九/年)夫¶
公子無豫於事而貍裘東郭即戎而貍製則貍裘非禮¶
<pb:KR1d0084_WYG_013-7b>¶
服之裘也傳又曰臧之狐敗我於狐駘(襄四/年)則春秋之¶
時戎服亦以狐裘也¶
　　虎裘¶
　　狼裘¶
人之手足右强於左獸之勇摯虎過於狼右虎裘左狼¶
裘則武士之衛君手足之衛身也葢君之所以制服人¶
者不特恃夫道徳之威而已故士謂之虎士門謂之虎¶
門旗有熊虎之文車有虎幦之飾則左右虎狼之裘宜¶
<pb:KR1d0084_WYG_013-8a>¶
矣周官虎賁氏掌先後王而趨以卒伍旅賁氏掌執戈¶
盾夾王車而趨左右皆八人然則君之左右葢旅賁之¶
類也爾雅狼壯貛牝其子獥舎人曰狼牡名貛牝名說¶
文曰狼似犬銳頭白頰髙前廣後陸機曰善為小兒啼¶
禮記有狼臅膏¶
　　熊裘¶
　　羆裘¶
周禮穴氏掌攻猛獸各以其物火之以時獻其珍異皮¶
<pb:KR1d0084_WYG_013-8b>¶
革鄭氏曰蟄獸熊羆之屬冬藏者爾雅曰羆如熊黄白¶
文詩曰舟人之子熊羆是裘則熊羆亦裘之美者也¶
　¶
　¶
　¶
　¶
　¶
　禮書卷十三¶

