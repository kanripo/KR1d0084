# -*- mode: mandoku-view; -*-
#+TITLE: 禮書
#+DATE: 2015-08-24 22:11:36.353092
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷九十五
<pb:KR1d0084_WYG_094-1a>¶
欽定四庫全書¶
　禮書卷九十五¶
　　　　　　　　　　　　宋　陳祥道　撰¶
<pb:KR1d0084_WYG_094-2a>¶
¶
<pb:KR1d0084_WYG_094-3a>¶
¶
<pb:KR1d0084_WYG_094-4a>¶
¶
<pb:KR1d0084_WYG_094-5a>¶
¶
<pb:KR1d0084_WYG_094-6a>¶
¶
<pb:KR1d0084_WYG_094-7a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_094-7b>¶
　¶
　　鷄彛¶
　　鳥彛¶
　　斚彛¶
　　黄彛¶
　　虎彛¶
　　蜼彜¶
　　犧尊¶
　　象尊¶
<pb:KR1d0084_WYG_094-8a>¶
　　壺尊¶
　　著尊¶
　　大尊¶
　　山尊¶
周禮酒正凡祭祀以法共五齊三酒以實八尊大祭三¶
貳中祭再貳小祭一貳皆有酌數惟齊酒不貳(酌器所/用注尊)¶
(中者數量之多少未聞鄭司農云/齊酒不貳為尊者質不敢副益也)幂人掌共巾幂祭祀¶
以疏布巾幂八尊(以疏布者天/地之神尚質)以畫布巾幂六彛(宗廟/可以)¶
<pb:KR1d0084_WYG_094-8b>¶
(文畫者畫/其文氣)小宗伯辨六彛之名物以待裸將辨六尊之¶
名物以待祭祀賔客鬱人掌裸器(裸器謂彛/及舟與瓉)凡祭祀賔¶
客之裸事和鬱鬯以實彛而陳之及𦵏共其裸器遂貍¶
之(遣奠之彛/與瓉也)司尊彛掌六尊六彛之位詔其酌辨其用¶
與其實春祠夏禴裸用雞彛鳥彛皆有舟其朝踐用兩¶
獻尊其再獻用兩象尊皆有罍諸臣之所昨也秋嘗冬¶
烝裸用斚彛黄彛皆有舟其朝獻用兩著尊其饋獻用¶
兩壺尊皆有罍諸臣之所昨也凡四時之間祀追享朝¶
<pb:KR1d0084_WYG_094-9a>¶
享裸用虎彛蜼彛皆有舟其朝踐用兩大尊其再獻用¶
兩山尊皆有罍諸臣之所昨也(雞彜鳥彛謂刻而畫之/為雞鳯凰之形皆有舟)¶
(皆有罍鄭司農云舟尊下臺若今時承槃象尊或曰以/象骨飾尊明堂位曰犧象周尊也春秋傳曰犧象不出)¶
(門尊以裸神罍臣之所飲也詩曰缾之罄矣維罍之恥/斚讀為稼稼彛畫禾稼也黄彛黄目尊也明堂位曰夏)¶
(后氏以雞彛商以斚周以黄目爾雅曰彛卣罍器也著/尊著地無足明堂位曰著商尊也壺者以壺為尊春秋)¶
(傳曰尊以魯壺大尊太古之瓦尊山尊山罍也明堂位曰/泰有虞氏之尊也山罍夏后氏之尊也𤣥謂黄目以黄金)¶
(為目郊特牲曰黄目鬱氣之上尊黄者中也目者氣之清/明也言酌於中而清明於外蜼禺屬卭鼻而長尾山罍亦)¶
(刻而畫之為/山雲之形)凡六彛六尊之酌鬱齊獻酌醴齊縮酌盎¶
<pb:KR1d0084_WYG_094-9b>¶
齊涗酌凡酒修酌大喪存奠彛司約凡太約劑書於宗¶
彛(書於宗廟/之六彛)禮記禮運夫禮之初汙尊而杯飲(汙尊鑿/地為尊)¶
(杯飲手/掬之也)禮器犧尊疏布鼏樿杓此以素為貴也又曰五¶
獻之尊門外缶門内壺君尊瓦甒此以小為貴也又曰¶
君西酌犧象夫人東酌罍尊郊特牲黄目鬱氣之上尊¶
也黄者中也目者氣之清明者也言酌於中而清明於外¶
也明堂位季夏六月以禘禮祀周公於太廟尊用犧象¶
山罍鬱尊用黄目泰有虞氏之尊也山罍夏后氏之尊¶
<pb:KR1d0084_WYG_094-10a>¶
也著殷尊也犧象周尊也灌尊夏后氏以雞彛殷以斚¶
周以黄目祭統勤大命施于烝彛鼎玉藻凡尊必上𤣥¶
酒惟君靣尊夫人側尊用棜士側尊用禁詩曰犧尊將¶
將書曰宗彛藻火又曰班宗彛作分器左傳藉談曰有¶
勲而不廢撫之以彛器(昭十五/年左)臧武仲曰大伐小取其¶
所得以作彛器(襄十/八年)爾雅彛卣罍器也小罍謂之坎又¶
曰卣中尊也詩正義曰犧尊之字春官司尊彛作獻尊¶
鄭司農云獻讀為犧犧尊飾以翡翠象尊以象鳯凰或¶
<pb:KR1d0084_WYG_094-10b>¶
曰以象骨飾尊此傳曰犧尊者沙羽飾與司農飾以翡¶
翠意同則皆讀為娑傳言沙即娑之字也阮諶禮圖云¶
犧尊飾以牛象尊飾以象於尊腹之上畫為牛象之形¶
王肅云將將盛之美也太和中魯郡於地中得齊大夫¶
子尾送女器有犧尊以犧牛為尊然則象尊尊為象形¶
也王肅此言以二尊形如牛象而背上負尊皆讀犧為¶
犧與毛鄭義異未知孰是先儒謂祫祭備五齊禘祭備¶
四齊時祭備二齊¶
<pb:KR1d0084_WYG_094-11a>¶
　尊之為言尊也彛之為言常也尊用以獻上及於天¶
　地彛用以裸施於宗廟而已故尊於祭器獨名尊彛¶
　於常器均名彛籍談曰有勲而不廢撫之以彛器(昭/十)¶
　(五年/左)臧武仲曰大伐小取其所得以作彛器(襄十九/年左)¶
　則彛之為常可知矣司尊彛春祠夏禴裸用雞彛鳥¶
　彛其朝踐用兩獻尊其再獻用兩象尊秋嘗冬烝裸¶
　用斚彛黄彛其朝獻用兩著尊其饋獻用兩壺尊追享¶
　朝享祼用虎彛蜼彛其朝踐用兩大尊其再獻用兩山¶
<pb:KR1d0084_WYG_094-11b>¶
　尊明堂位曰泰有虞氏之尊也山罍夏后氏之尊也¶
　著商尊也犧象周尊也灌尊夏后氏以雞彛商以斚¶
　周以黄目葢虞氏尚陶故泰尊瓦則山罍亦瓦矣商¶
　人尚梓故著尊木則犧象亦木矣書稱宗彞絺繡而¶
　宗彞在周為毳衣則虎彛蜼彛有虞以前之彛也説¶
　文稱壺昆吾尊昆吾祝融之後則壺尊商以前之尊¶
　也春秋傳曰燕人以斚耳賂齊則斚固有耳矣記曰¶
　黄目鬱氣之上尊黄者中也目者清明之氣也則黄¶
<pb:KR1d0084_WYG_094-12a>¶
　其色也目其象也葢先王制器或逺取諸物或近取¶
　諸身其取之也有義其用之也以類雞鳥虎蜼之彛¶
　取諸物也斚耳黄目取諸身也春祠夏禴彛以雞鳥¶
　尊以犧象以雞鳥均羽物犧象均大物故也秋嘗冬¶
　烝彛以耳目尊以著壺以耳目均人體著壺均無足¶
　故也追享朝享彛以虎蜼尊以山大以虎蜼均毛物¶
　山大均瓦器故也夫雞東方之物仁也而牛大牲也¶
　膏薌宜於春鳥南方之物禮也而象大獸也産於南¶
<pb:KR1d0084_WYG_094-12b>¶
　越此王者所以用祠禴也周彛黄則商彛白矣白者¶
　陰之質義也黄者陰之美信也著以象陽降而著地¶
　壺以象陰周而藏物此先王所以用嘗烝也太𤣥曰¶
　陽氣潛萌於黄宫信無不在乎中則冬之為信可知¶
　矣虎義獸也蜼智獸也自禰率而上之至于祖因合¶
　食焉義也及於祖之所自出義之至也審其昭穆尊¶
　卑不使紊焉智也皆升而合食乎其所出智之至也¶
　泰則象道之見於事業山則象道之顯於仁夫道之¶
<pb:KR1d0084_WYG_094-13a>¶
　見於事業而顯諸仁則可以王天下可以王天下則¶
　可以禘祫矣此先王所以用追享朝享然雞鳥虎蜼¶
　黄目犧象山罍之飾或刻或畫不可得而知也詩與¶
　禮記左傳國語皆言犧(詩曰犧尊將將記曰君西酌/犧象犧尊疏在冪左傳曰犧)¶
　(象不出門國語/曰犧人薦醴)特司尊彛言獻尊則犧者尊之飾獻¶
　者尊之鳥也先儒讀犧為娑讀斚為稼或云犧飾以¶
　翡翠象飾以象骨或曰犧飾以鳯凰斚飾以禾稼皆¶
　臆論也王肅謂昔魯郡於地中得大夫子尾送女器¶
<pb:KR1d0084_WYG_094-13b>¶
　有犧尊以犧牛為尊則象尊尊為象形耳此又不可¶
　考也尊之為物其上有葢其面有鼻其下有足少牢¶
　司宫啟二尊之葢冪奠于棜上特祀禮覆兩焉葢在¶
　南玉藻曰惟君西尊少儀曰尊壺者靣其鼻此尊之¶
　形制也其無足者著與壺耳觀投壺之壺有頸與腹¶
　而無足則壺尊無足可知矣先儒謂壺有足誤也大¶
　射尊于東楹之西兩方壺膳尊甒在南皆𤣥尊酒在¶
　北少牢尊兩甒于房戸之間甒有𤣥酒特牲尊于戸¶
<pb:KR1d0084_WYG_094-14a>¶
　東𤣥酒在西記亦曰凡尊必上𤣥酒則兩尊之設一¶
　以盛𤣥酒一以盛齊矣春則雞彛盛明水鳥彛盛鬱¶
　鬯夏則鳥彛盛明水雞彛盛鬱鬯而斚黄虎蜼之相¶
　為用亦若此也此先儒謂雞彛虎彛專盛明水鳥黄¶
　蜼彛專盛鬱鬯恐不然也尊彛之量先儒謂尊實五¶
　斗彛實三斗此雖無所經見然彛祼而已其實少尊¶
　則獻酬酢焉其實多此尊所以大於彛歟¶
　　烝彛¶
<pb:KR1d0084_WYG_094-14b>¶
　尊亦謂之彛彛亦謂之尊故黄目彛也禮器曰鬱氣¶
　之上尊雞斚皆彛也明堂位曰灌尊然彛之為器不¶
　特飾以雞鳥黄目虎蜼之象而已凡邦國之約劑書¶
　於此司約大約劑書於宗彛是也凡臣之有功銘於¶
　此祭統勤大命施于烝彛鼎是也葢臣之有功祭於¶
　大烝故勤大命者施于烝彛鼎則三時之彛不預也¶
　¶
　禮書卷九十五¶
