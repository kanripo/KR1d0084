# -*- mode: mandoku-view; -*-
#+TITLE: 禮書
#+DATE: 2015-08-24 22:11:34.945392
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷十四
<pb:KR1d0084_WYG_014-1a>¶
欽定四庫全書¶
　禮書卷十四¶
　　　　　　　　　　　　宋　陳祥道　撰¶
<pb:KR1d0084_WYG_014-2a>¶
¶
<pb:KR1d0084_WYG_014-3a>¶
¶
<pb:KR1d0084_WYG_014-4a>¶
¶
<pb:KR1d0084_WYG_014-5a>¶
　　天子素帶(素為帯朱裏竟帯之身辟積焉飾以朱/緑帯之結處有組又以組貫其紐而約)¶
　　　　　　(之垂長三尺與帯廣四寸約/紐組廣三寸其飾朱上緑下)¶
　　諸侯素帯(素帯不以朱裏亦朱緑/飾終辟廣長與天子同)¶
　　大夫素帯(素帯不終辟飾以𤣥華大夫以上/素帯士練帯弟子縞帯皆帛為之)¶
　　士練帯(練帯辟積其朱三寸其廣不至四寸紳組/長三尺鄭氏謂士以下皆襌而率然雜記)¶
　　　　　(於諸侯亦言率帯則/率不特施於襌也)¶
大戴禮曰黄帝黼黻衣大帯詩曰其帯伊絲又曰垂帯¶
而厲晉語曰内子為大帯荀子曰逢衣淺帯(淺帯/博帯)雋不¶
<pb:KR1d0084_WYG_014-5b>¶
疑傳曰褒衣博帶釋名曰帶蔕也内則子事父母韠紳¶
搢笏婦事舅姑笄總衣紳玉藻曰天子素帶朱裏終辟¶
而素帶終辟大夫素帶辟垂士練帶率下辟居士錦帶¶
弟子縞帶并紐約用組三寸長齊于帯紳長制士三尺¶
有司二尺有五寸子游曰三分帯下紳居二焉紳韠結¶
三齊大夫大帶四寸雜帯君朱緑大夫𤣥華士緇辟二¶
寸再繚四寸凡帶有率無箴功雜記曰公襲卷衣一朱¶
絲帶申加大帶於上(朱緑帯者襲衣之帯飾之雜以朱/緑異於生也此帯亦以素為之申)¶
<pb:KR1d0084_WYG_014-6a>¶
(重也重於革帯也革帯以佩韍必言重/加大帯者明雖有變必傋此二帯也)又曰率帯諸侯¶
大夫皆五采(此襲尸/之帯)左傳曰鞶厲游纓昭其度也(左桓/二年)¶
深衣曰帯上毋厭髀下毋厭脅當無骨者左傳曰樂桓¶
子請帯於季武子武子召使者裂裳帛與之曰帯其褊¶
矣(昭元/年)¶
古者革帯大帯皆謂之鞶内則所謂男鞶革帯也春秋¶
傳所謂鞶厲大帯也易言鞶帯揚子言鞶帨以至許慎¶
服䖍杜預之徒皆以鞶為帯特鄭氏以男鞶革為盛帨¶
<pb:KR1d0084_WYG_014-6b>¶
之囊誤也詩言垂帯而厲毛萇杜預之徒皆以厲為帯¶
之垂者特鄭氏以而厲為如裂亦誤也辟猶冠裳之辟¶
積也率縫合之也天子諸侯大帯終辟則竟帯之身辟¶
之大夫辟其垂士辟其下而已雜飾也飾帯君朱緑大¶
夫𤣥華士緇故儀禮士冠主人朝服緇帯冠者爵弁皮¶
弁緇布冠皆緇帯則士帶練而飾以緇也士辟下二寸¶
則所辟其下端二寸也再繚四寸則結處再繚屈之四¶
寸也天子至士帯皆合帛為之或以素或以練或終辟¶
<pb:KR1d0084_WYG_014-7a>¶
或辟垂或辟下其飾或朱緑或𤣥華葢素得於自然練¶
成於人功終辟則所積者傋辟垂辟下則所積者少朱¶
者正陽之色緑者少陽之雜(禮器冕朱緑璪雜記公襲/朱緑帯聘禮問諸侯朱緑)¶
(必皆取/正色)𤣥與緇者隂之體華者文之成天子體陽而兼¶
乎下故朱裏而裨以朱緑諸侯雖體陽而不兼乎上故¶
飾以朱緑而不朱裏大夫體隂而有文故飾以𤣥華士¶
則體隂而已故飾以緇然於大夫言帯廣四寸則其上¶
可知而士不必四寸也於士言紳三尺則其上可知而¶
<pb:KR1d0084_WYG_014-7b>¶
有司止於二尺五寸也凡帯有率無箴功則帯繂而巳¶
無刺繡之功也以至并紐約組三寸再繚四寸紳韠結¶
三齊皆天子至士所同也夫所束長於所飾則失之太¶
拘所飾長於所束則失之太文紳韠結三齊(叔向曰衣/有禬帯有)¶
(結/)然後為稱則有司之約韠葢亦二尺五寸歟古者於¶
物言華則五色傋矣(書云華/蟲華玉)於文稱凡則衆禮該矣鄭¶
氏以華為黄以凡帯為有司之帯以率為士與有司之¶
帯以辟為裨以二寸為士帯廣以至大夫以上用合帛¶
<pb:KR1d0084_WYG_014-8a>¶
士以下襌而不合皆非經據之論也隋志曰乘輿大帯¶
素帯朱裏紕其外上以朱下以緑王公侯伯子男素帯¶
不朱裏皆紕其外上以朱下以緑正三品已上帯紕其¶
垂外以𤣥内以黄紐約皆用青組唐開元禮儀羅白大¶
帯三品巳上青帯不朱裏皆紕其外上以朱下以緑五¶
品已下紕其垂外以𤣥内以黄紐約皆用青組六品已¶
下練帯紕其垂内外以緇約用青組其制多襲鄭氏之¶
說¶
<pb:KR1d0084_WYG_014-8b>¶
　　革帯¶
内則曰男鞶革莊子曰帯死牛之脅玉藻曰革帯博二¶
寸士喪禮韐帯搢笏鄭氏曰韐帯韎韐緇帯不言韎緇¶
者欲見韐自有帯韐帯用革笏搢於帯之右旁然則革¶
帯其博二寸其用以繫佩韍然後加以大帯而佩繫於¶
革帯笏搢於二帯之間矣晉語寺人勃鞮曰乾時之役¶
申孫之矢集於桓鉤鉤近於袪而無怨言則革帯有鉤¶
以拘之後世謂之鉤䚢(丑/列)阮諶云䚢螳蜋鉤以相拘帯¶
<pb:KR1d0084_WYG_014-9a>¶
謂之鉤䚢唐以玉為鉤䚢與古異矣然革帯用於吉而¶
已荀卿曰搢紳而無鉤帯是也古者裼衣象裘色韠屨¶
象裳色而革帯與韠其用相因則革帯豈亦與韠同色¶
歟¶
　　居士錦帯¶
　　弟子縞帯¶
書大傳曰古之帝王必有命民能敬長憐孤取舎好讓¶
舉事力者命於其君然後得乘飾車駢馬衣文錦民之¶
<pb:KR1d0084_WYG_014-9b>¶
未命者不得衣不得乘乘者有罰鄭氏釋之曰居士錦¶
帯然則所謂居士即命民也居士錦帯以其有備成之¶
文也弟子縞帯以其有受道之質也縞薄繒也與素帯¶
不同吳季札以縞帯遺子産葢吳地之所宜者縞也荀¶
卿曰古之處士徳盛者也知命者也今之處士無能而¶
云能者也離蹤而跂訾者也然則處士即居士也¶
古之所謂處士有守節而不仕者有成材而未仕者鄉¶
飲酒禮主人就先生而謀賓介鄭氏謂賓介處士也鄉¶
<pb:KR1d0084_WYG_014-10a>¶
射禮徵唯所欲以告於先生君子可也鄭氏謂君子處¶
士也此葢處士之未仕者歟¶
　¶
　¶
　¶
　¶
　¶
　¶
<pb:KR1d0084_WYG_014-10b>¶
　¶
　¶
　¶
　¶
　¶
　¶
　¶
　禮書卷十四¶
