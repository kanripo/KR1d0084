# -*- mode: mandoku-view -*-
#+TITLE: 禮書
#+DATE: 2015-09-23 09:38:43
#+PROPERTY: JUAN 98
<pb:KR1d0084_WYG_098-1a>¶
欽定四庫全書¶
　禮書卷九十九¶
　　　　　　　　　　　　宋　陳祥道　撰¶
<pb:KR1d0084_WYG_098-2a>¶
¶
<pb:KR1d0084_WYG_098-3a>¶
¶
<pb:KR1d0084_WYG_098-4a>¶
¶
<pb:KR1d0084_WYG_098-5a>¶
¶
<pb:KR1d0084_WYG_098-6a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_098-6b>¶
　　觥¶
　觥亦作觵詩卷耳七月桑扈絲衣言兕觥則觥角爵¶
　也周官閭胥掌其比觥撻罰之事小胥觵其不敬者¶
　則觵罰爵也先儒謂其受七升以兕角為之無兕則¶
　刻木為之如兕角然其用則饗燕鄉飲賔尸皆有之¶
　七月言朋酒斯饗稱彼兕觥春秋之時衛侯饗晉成¶
　叔而甯惠子歌兕觥其觩則饗有觥也鄭人燕趙孟¶
　穆叔子皮而舉兕爵是燕有觥也閭胥掌比觥是鄉¶
<pb:KR1d0084_WYG_098-7a>¶
　飲有觥也絲衣言兕觥是賔尸有觥也葢燕禮鄉飲¶
　酒大夫之饗皆有旅酬無筭爵于是時也用觥¶
　　龍勺¶
　　疏勺¶
　　蒲勺¶
　彛巾以畫布而勺有飾明堂位曰灌尊龍勺疏勺蒲¶
　勺是也尊巾以疏布而勺無飾禮器曰犧尊樿杓以¶
　素為貴是也樿白理木也與喪士素勺異矣龍勺刻¶
<pb:KR1d0084_WYG_098-7b>¶
　之以龍也疏勺刻而疏之也蒲勺刻之以蒲也疏勺¶
　葢與疏七疏屏疏渠眉之象同蒲勺葢與蒲璧之象¶
　同龍水畜也疏水道也蒲水物也勺所以㪺齊酒明¶
　水故其飾如此考工記曰梓人為飲器勺一升爵一¶
　升儀禮加勺于尊皆南枋則杓者北靣也毎尊皆加¶
　勺則尊不共勺也鄭康成曰蒲勺如鳬頭不可考也¶
　　斗¶
　詩大東曰維北有斗不可以挹酒漿又曰維北有斗¶
<pb:KR1d0084_WYG_098-8a>¶
　西柄之揭行葦曰酒醴維醹酌以大斗(毛氏曰大斗長/三尺正義曰長)¶
　(三尺謂其柄也漢禮器制度注勺五升徑六寸長三/尺是也葢從大器挹之于樽用此勺耳其在樽中不)¶
　(當用如此/之長勺也)葢斗亦謂之勺勺非斗也勺挹于樽彛而¶
　注諸爵瓚斗挹于大器而注諸尊彛舊圖樽受五斗¶
　斗實五升勺柄長二尺四寸斗柄長三尺葢其所傳¶
　者尚矣史記曰趙襄子令工人作為金斗長其尾可¶
　以擊人與代王飲厨人進斟因反斗以擊代王殺之¶
　此又非先王之所謂斗¶
<pb:KR1d0084_WYG_098-8b>¶
　　鼐¶
　　鼎¶
　　鼒¶
　　鉶¶
　鼎之器于象為備(易曰鼎/象也)鼎之齊于金為多(六分其/金而錫)¶
　(居一謂之/鍾鼎之齊)下有足上有耳有鼏以覆之有鉉以舉之¶
　(説文鼏以木横其鼎耳而舉之周禮廟/門客大鼎七个即易玉鉉也鼏冪狄切)鼏茅為之長¶
　則束其本短則編其中扃木為之大者廟門容七个¶
<pb:KR1d0084_WYG_098-9a>¶
　小者闈門容三个(考工/記)詩稱鼐鼎及鼒爾雅曰鼎絶¶
　大者謂之鼐圜弇上者謂之鼒附耳外謂之釴欵足¶
　謂之鬲士虞禮有上鼎中鼎下鼎有司徹司馬舉羊¶
　鼎司士舉豕鼎魚鼎則鼎之體有大小侈弇之別而¶
　其用有牛羊豕魚之異天子諸侯有牛鼎(後漢書曰/函牛之鼎)¶
　大夫有羊鼎士豕鼎魚鼎而已上得兼下下不得兼¶
　上則鼐鼎特王有之也周官膳夫王曰一舉鼎十有¶
　二掌客諸侯之禮鼎皆十二聘禮賔之飱饔皆飪一牢¶
<pb:KR1d0084_WYG_098-9b>¶
　鼎九而飱腥一牢鼎七饔腥二牢鼎二七上介飱饔¶
　皆飪一牢鼎七而饔腥一牢鼎七衆介飱少牢飪鼎¶
　五大夫少牢五鼎士特牲喪禮三鼎既夕五鼎而掌¶
　客聘禮諸侯與卿之鼎過于王之數士既夕之鼎過¶
　于特牲之制何也聘禮陳鼎也王之日舉食鼎也特¶
　牲庸禮也既夕斯須禮也然所謂陪鼎羞鼎皆鉶鼎¶
　也鉶鼎所以實羮者也(亨人祭祀賔/客共鉶羹)鉶羮所以具五¶
　味也其芼則藿(牛/)苦(羊/)薇(豕/)也其臭則膷(牛/)臐(羊/)膮¶
<pb:KR1d0084_WYG_098-10a>¶
　(豕/)也自羮言之曰鉶羮自器言之曰鉶鼎以其陪正¶
　鼎曰陪鼎以其為庶羞曰羞鼎其實一也王日食九¶
　鼎而陪鼎三公食大夫七鼎而鉶鼎四(宰夫設四/鉶于豆南)掌¶
　客土公鉶四十有二侯伯鉶二十有八子男鉶十有¶
　八聘禮之賔飱饔之羞鼎皆三上介飱饔之羞亦三¶
　少牢佐食設羊鉶豕鉶特牲正婦設兩鉶然公食大¶
　夫之鉶多于王日食者以公食者衆故也聘介之鉶¶
　同於賔者以王鼎殺故也周官亨人掌共鼎鑊以給¶
<pb:KR1d0084_WYG_098-10b>¶
　水火之齊少牢爨在廟外之東三鼎在羊鑊之西二¶
　鼎在豕鑊之西然則牲體皆亨於鑊然後肉脀之鼎¶
　而羮納之鉶登(大羮/在登)則鑊者釡錡之總名也舊圖天¶
　子之鼎飾以黄金諸侯飾以金容一斛大夫羊鼎飾¶
　以銅容五斗士豕鼎設以鐵容三斗而牛羊豕鼎各¶
　狀其首於足上若然魚鼎腊鼎豈皆狀以魚腊乎所¶
　謂飾以金與銅鐵而容一斛與五斗三斗葢以後世¶
　之鼎言之也士喪禮陳鼎于寢門外西靣士虞陳鼎¶
<pb:KR1d0084_WYG_098-11a>¶
　于門外之右北靣鼎入設于西階前東靣特牲陳鼎¶
　于門外北靣鼎入當阼階東靣則鼎固有靣矣其詳¶
　不可得而知¶
　¶
　¶
　¶
　¶
　¶
<pb:KR1d0084_WYG_098-11b>¶
　¶
　¶
　¶
　¶
　¶
　¶
　¶
　禮書卷九十九¶

