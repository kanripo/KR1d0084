# -*- mode: mandoku-view; -*-
#+TITLE: 禮書
#+DATE: 2015-08-24 22:11:35.591755
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷五十五
<pb:KR1d0084_WYG_054-1a>¶
欽定四庫全書¶
　禮書卷五十五¶
　　　　　　　　　　　　宋　陳祥道　撰¶
<pb:KR1d0084_WYG_054-2a>¶
¶
<pb:KR1d0084_WYG_054-3a>¶
¶
<pb:KR1d0084_WYG_054-4a>¶
¶
<pb:KR1d0084_WYG_054-5a>¶
　　圭瓉¶
　　璋瓉¶
　　大璋　(中璋/)　(邊璋/)¶
鬱人凡裸玉濯之陳之以賛裸事詔裸將之儀與其節¶
(裸玉謂圭/瓉璋瓉)大喪及塟共其裸器遂埋之(遣奠之彛/與瓉也)典瑞¶
裸圭有瓉以肆先王以裸賔客(鄭司農云於圭頭為器/可以挹鬯裸祭詩曰瑟)¶
(彼玉瓉黄流在中國語謂之鬯圭以肆先王裸先王祭也/𤣥謂肆解牲體以祭因以為名爵行曰裸漢禮瓉槃大)¶
(五升口徑八寸下/有槃口徑一尺)玉人裸圭尺有二寸有瓉(裸謂始獻/酌奠也瓉)¶
<pb:KR1d0084_WYG_054-5b>¶
(如槃其柄用/圭有流前注)大璋中璋九寸邊璋七寸射四寸厚寸黄¶
金勺青金外朱中鼻寸衡四寸有繅天子以巡守宗祝¶
以前馬(射琰出者也鄭司農云鼻謂勺龍頭鼻也衡謂/勺柄龍頭也𤣥謂鼻勺流也凡流皆為龍口也)¶
(衡古丈横假借字也衡謂勺徑也三璋之勺形如圭瓉/天子巡守有事山川則用灌馬於大山川則用大璋加)¶
(文飾也於中山川用中璋殺文飾/也於小山川用邊璋半文飾也)王制賜圭瓉然後為¶
鬯未賜圭瓉則資鬯於天子郊特牲周人尚臭灌用鬯¶
鬱合鬯臭隂達於淵泉灌以圭璋用玉氣也既灌然後¶
迎牲致陰氣也明堂位曰灌用玉瓉大圭祭統曰君執¶
<pb:KR1d0084_WYG_054-6a>¶
圭瓉裸尸大宗執璋瓉亞裸(大宗亞裸容夫/人有故攝馬)詩棫樸曰¶
濟濟辟王左右奉璋(箋云璋璋瓉也祭祀之禮/王裸以圭瓉諸臣助之)旱麓曰¶
瑟彼玉瓉黄流在中(玉瓉圭瓉也黄金所以飾流鬯也/九命然後錫以秬鬯圭瓉箋云瑟)¶
(潔鮮貌黄流秬鬯也圭瓉之狀以圭為柄黄金為勺青/金為外朱中央圭瓉謂之玉瓉黄金所以飾流鬯可知)¶
(矣/)江漢曰釐爾圭瓉秬鬯一卣告于文人(卣器也九命/錫圭瓉文人)¶
(文徳之人也箋云王賜召虎以鬯酒一尊使以祭其宗/廟告其先祖謂有徳美見記也正義曰秬鬯一卣者祭)¶
(時在彛未祭在卣賜/時未祭故卣盛之)書文侯之命曰平王錫晉文侯秬¶
鬯圭瓉又曰用賚爾秬鬯一卣魯語魯饑文侯以鬯圭¶
<pb:KR1d0084_WYG_054-6b>¶
與玉磬如齊告糴白虎通言九錫之禮曰孝道備者錫¶
以秬鬯圭瓉宗廟之盛禮也玉以象徳金以配情芬香¶
條鬯以通神靈玉飾其末君子之性金飾其中君子之¶
道金者和之至也玉者徳美之至也鬯者芬香之至也¶
君子有玉瓉秬鬯乎鄭氏釋小宗伯云天子圭瓉諸侯¶
璋瓉既不得鬯則用薰故王度記云天子以鬯諸侯以¶
薰¶
　圭以象陽之生物璋以象陰之成事王之肆先王禮¶
<pb:KR1d0084_WYG_054-7a>¶
　賔客以裸圭后之亞祼與王之巡守以裸璋此王與¶
　后陰陽尊卑之分而宗廟賔客山川内外隆殺之辨¶
　也裸圭尺有二寸陽以偶成也大璋中璋九寸邊璋¶
　七寸陰以竒立也圭璋其柄也瓉其勺也柄則圭璋¶
　純玉為之勺則玉多石少者可矣鄭康成許慎所謂¶
　瓉四玉一石是也圭瓉璋瓉則玉為之三璋之勺則¶
　飾以金焉玉人所謂黄金勺青金外是也三璋射四¶
　寸厚寸勺鼻寸衡四寸有繅則鼻寸所以流鬯也衡¶
<pb:KR1d0084_WYG_054-7b>¶
　四寸勺徑也繅藉也圭璋瓉制葢亦如此先儒謂凡¶
　流皆為龍口瓉槃大五升口徑八寸下有槃口徑一¶
　尺然古者有圭瓉璋瓉而無下槃有鼻而無龍口先¶
　儒之説葢漢制歟周之時典瑞掌裸圭之名物鬱人¶
　掌祼事之儀節涖玉鬯則大宗伯賛祼將則小宰而¶
　内宰賛后之裸獻大宗伯攝后之載裸此王與后祭¶
　祀賔客之裸禮也惟天地之神無所用裸故典瑞裸¶
　圭止於肆先王玉人裸圭止於祀廟則天地無裸可¶
<pb:KR1d0084_WYG_054-8a>¶
　知禮曰諸侯賜圭瓉然後為鬯故旱麓詩曰瑟彼玉¶
　瓉黄流在中江漢詩曰釐爾圭瓉秬鬯一卣而魯晉¶
　之國皆用焉以其有功於民者也祭統所謂君執圭¶
　瓉裸尸大宗執璋瓉亞裸(鄭曰容夫人/有故攝焉)此諸侯用圭¶
　瓉之禮也周衰禮廢而臧文仲以鬯圭如齊告糴豈¶
　知先王所以康周公之意哉書曰王入大室裸記曰¶
　既灌而後迎牲則尸入裸之然後后再裸焉后再裸¶
　則大祭祀而已凡小祭祀葢一裸也内宰大祭祀后¶
<pb:KR1d0084_WYG_054-8b>¶
　裸獻觀周官行人裸侯伯子男一裸則小祭祀一祼¶
　可知記言諸侯相朝灌用鬱鬯此亦賜圭瓉者之禮¶
　也(未賜圭瓉必/資鬯於天子)¶
　　宗廟禮神之玉¶
　大宗伯有禮天地四方之玉典瑞玉人有祀天旅上¶
　帝祀地旅四望祀日月星辰山川之玉特於宗廟言¶
　裸圭有瓉以肆先王裸圭尺有二寸有瓉以祀廟則¶
　裸圭非禮先王之玉也賈公彦釋大宗伯謂天地有¶
<pb:KR1d0084_WYG_054-9a>¶
　神玉無鬱鬯宗廟有鬱鬯神玉裸用圭璋用玊氣也¶
　則宗廟之玉裸圭而已然考之大宰祀五帝賛玉幣¶
　爵之事祀神示享先王亦如之大宗伯祀大神享大¶
　鬼祭大示涖玉鬯鄭氏皆以玉為禮神之玉又書稱¶
　周公之禱大王王季文王而植璧秉圭曾子問稱天¶
　子諸侯將出以幣帛皮圭告于祖廟反必設奠歛幣¶
　玉藏諸兩階之間則宗廟之玉非特圭而巳且裸以¶
　求神及神之格斯然後可得而禮則裸圭非禮神之¶
<pb:KR1d0084_WYG_054-9b>¶
　物也裸之所不用者天地而已其餘祼以圭璋又禮¶
　以玉而賔客之儀猶且祼與造贈異玉况先王乎然¶
　則典瑞玉人不言宗廟有禮神之玉者特其文不備¶
　耳¶
　　穀圭¶
　　大璋¶
　典瑞曰穀圭以和難以聘女玉人曰穀圭七寸天子¶
　以聘女葢穀圭以穀為文以善為義故可和難以釋¶
<pb:KR1d0084_WYG_054-10a>¶
　仇聘女以納徴也圭貴於璋璋貴於皮天子納徵以¶
　穀圭諸侯以大璋士以儷皮此尊卑之所別也然皆¶
　𤣥纁束帛以將之此尊卑之所同也士婚禮納徵𤣥¶
　纁束帛周禮凡嫁子取妻入幣純帛無過五兩雜記¶
　曰納幣一束束五兩兩五尋是也蘇秦傳曰錦繡千¶
　純犀首傳曰文繡千純裴駰曰純端名則周禮所謂¶
　純帛者匹帛也鄭氏改純為緇與士婚禮𤣥纁之制¶
　不類其説非也考之經傳大璋有三爾雅璋大八寸¶
<pb:KR1d0084_WYG_054-10b>¶
　謂之琡玉人大璋中璋九寸邊璋七寸射四寸厚寸¶
　天子以巡守而諸侯聘女之璋如邊璋制亦謂之大¶
　璋則九寸八寸皆可以大璋命之也¶
　　琬圭¶
　　琰圭¶
　書曰琬琰在西序典瑞曰琬圭以治徳以結好琰圭¶
　以易行以除慝玉人曰琬圭九寸而繅以象徳琰圭¶
　九寸判規以除慝以易行行人曰時聘以結諸侯之¶
<pb:KR1d0084_WYG_054-11a>¶
　好殷覜以除邦國之慝鄭康成謂琬圭王使之瑞節¶
　諸侯有徳王命賜之及諸侯使大夫來聘既而為壇¶
　㑹之使大夫執以命事焉琰圭亦王使之瑞節除慝¶
　亦於諸侯使大夫來覜既而使大夫執而命事於壇¶
　調人讎弗辟則與之瑞節而以執之鄭康成曰瑞節¶
　琰圭也説文曰琰璧上起美色也葢琬圭圜而宛之¶
　也琰圭剡而有鋒也圜而宛之仁也故以治徳以結¶
　好剡而有鋒義也故以易行以除慝琰圭判規則圭¶
<pb:KR1d0084_WYG_054-11b>¶
　上圜而判之與凡圭之琰上寸半者異矣康成謂琰¶
　圭琰半以上又半為瑑飾賈公彦曰判半也又云規¶
　明半以上琰至首規半以下為瑑飾可知然琬琰之¶
　有瑑飾於經無見此不可考¶
　¶
　¶
　¶
　禮書卷五十五¶
