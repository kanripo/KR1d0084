# -*- mode: mandoku-view; -*-
#+TITLE: 禮書
#+DATE: 2015-08-24 22:11:35.054722
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷二十一
<pb:KR1d0084_WYG_021-1a>¶
欽定四庫全書¶
　禮書卷二十一¶
　　　　　　　　　　　宋　陳祥道　撰¶
<pb:KR1d0084_WYG_021-2a>¶
¶
<pb:KR1d0084_WYG_021-3a>¶
¶
<pb:KR1d0084_WYG_021-4a>¶
¶
<pb:KR1d0084_WYG_021-5a>¶
¶
<pb:KR1d0084_WYG_021-6a>¶
　　觿(或以象/或以角)¶
禮曰子事父母婦事舅姑左佩小觿右佩大觿詩曰童¶
子佩觿毛氏曰觿所以解結鄭氏曰觿貌如錐以象骨¶
為之説文曰觿佩角鋭耑可以解結然則佩觿成人之¶
服也衛恵公服成人之服而有童子之行故詩刺之¶
　　韘(韘沓極一物而三/名以朱韋為之)¶
詩曰童子佩韘毛氏曰韘玦也鄭氏曰韘之言沓也説¶
文韘亦作弽弽射決也考之射禮右巨指著決所以鉤¶
<pb:KR1d0084_WYG_021-6b>¶
弦食指中指無名指著沓所以放弦左臂著拾所以遂¶
弦士喪禮決用正王棘若擇棘則大夫用骨天子諸侯¶
用象矣(鄭氏釋大射/及繕人云)大射朱極三士喪纊極二則韘生¶
者以韋死者以纊矣韘謂之極以其中於指也謂之沓¶
以其沓於指也毛氏許慎以韘為決誤矣¶
　　捍¶
禮曰右佩玦捍捍韝臂也以韋為之可以捍弦亦謂之¶
拾亦謂之遂則捍拾遂一物而三名(餘見/射門)¶
<pb:KR1d0084_WYG_021-7a>¶
　　紛帨¶
詩曰無感我帨兮内則曰女子設帨於門右昏禮母施¶
衿設帨内司服后之喪共内具之物鄭氏曰内具紛帨¶
之屬然則帨佩巾也佩巾雖女子之事而男子亦有之¶
故禮曰子事父母左佩紛帨鄭氏曰紛帨拭物之巾也¶
今齊人有言紛者盖自巾言之謂之紛與帉同義(先儒/曰巾)¶
(謂之/帉)自拭物言之謂之帨與捝同義(儀禮既祭/皆帨手)唐制天¶
子紛廣二寸四分長六尺四寸色如綬皇太子公服紛¶
<pb:KR1d0084_WYG_021-7b>¶
廣二寸四分長六尺四寸色如綬羣臣進賢冠者紛廣¶
四寸長六尺六寸色如綬此又因以為飾也¶
　　礪(金青/色)¶
禮曰左佩刀礪詩曰取厲取鍛書曰礪砥砮丹又曰若¶
金用汝作礪漢書曰泰山若礪又曰瑊功𤣥厲莊子曰¶
新發於硎鄭氏曰礪礱也則礪謂之硎亦謂之礱又謂¶
之砥孔安國曰砥細於礪¶
　　遰(刀鞘/)¶
<pb:KR1d0084_WYG_021-8a>¶
禮曰右佩遰遰刀鞞也瞻彼洛矣詩曰鞞琫有珌公劉¶
詩曰鞞琫容刀左傳曰藻率鞞鞛昭其數也毛氏釋瞻¶
彼洛矣曰鞞刀鞞也琫上飾珌下飾天子玉琫而珧珌¶
諸侯璗琫而璆珌大夫鐐琫而鏐珌士珕琫而珕珌釋¶
云公劉曰下曰鞞上曰琫劉熈亦曰刀室曰削室口之¶
飾曰琫琫捧也下末之飾曰琕琕卑也盖琕琫珌皆刀¶
削之飾而琕尤在其下也蜃謂之珧蜃屬謂之珕黄金¶
謂之璗其美者謂之璆白金謂之銀其美者謂之鐐(爾/雅)¶
<pb:KR1d0084_WYG_021-8b>¶
此天子至士鞞飾所以不同也(説文珧蜃/甲珕蜃屬)杜預云上飾¶
曰鞞下飾曰鞛與毛氏之説不同不可考也削遰皆刀¶
室之異名削亦作鞘□鞞亦作琕琫亦作鞛¶
　　金燧¶
　　木燧¶
　　鑒¶
古者燧人取火周官司烜氏掌以夫遂取眀火於日以¶
鑒取眀水於月以共祭祀之眀齍眀燭共眀水内則左¶
<pb:KR1d0084_WYG_021-9a>¶
佩金鐩右佩木燧考工記曰金錫半謂之鑒燧之齊淮¶
南子曰陽燧見日則然而為火方諸見月則津而為水¶
王充論衡曰陽燧取火於日方諸取水於月相去甚逺¶
而火至水來者氣感之也鄭司農釋周禮謂夫發聲鄭¶
康成謂夫遂陽遂也鑒鏡屬世謂之方諸然則鑒金為¶
之則夫遂亦金矣内則以夫遂為金遂是也鑒之體方¶
則夫遂圜矣世謂鑒為方諸是也盖離者陽中之隂於¶
物為火坎者隂中之陽於物為水以金遂取火則以陽¶
<pb:KR1d0084_WYG_021-9b>¶
為隂以方諸取水則以隂召陽以陽召隂夫道也故謂¶
之夫夫能遂事故謂之遂夫遂以義言鑒以體言於取¶
火言夫遂於取水言鑒互相備也高誘曰方諸隂燧大¶
蛤也熟摩向月則水生以銅盤受之下水數石觀漢之¶
飲酎夕牲以鑒諸取水於月以陽燧取火於日(漢書/儀)唐¶
之李恭真嘗八九月中取蛤尺二寸試之得水數斗(劉/氏)¶
(唐/志)則取水亦以大蛤矣或謂之方珠盖其類也莊子曰¶
木與木相摩則然文子曰木中有火不鑚不發故四時¶
<pb:KR1d0084_WYG_021-10a>¶
變國火者春取榆栁夏取棗杏季夏取桑柘秋取柞楢¶
冬取槐檀而木燧取火盖不必然先儒謂晴則取火以¶
金燧隂則取火以木燧然金燧以取眀火特施於致嚴¶
之時而已則凡取火皆木燧耳孰謂木燧有間於隂晴¶
耶¶
　¶
　¶
　¶
<pb:KR1d0084_WYG_021-10b>¶
　¶
　¶
　¶
　¶
　¶
　¶
　¶
　禮書卷二十一¶
