# -*- mode: mandoku-view; -*-
#+TITLE: 禮書
#+DATE: 2015-08-24 22:11:36.944956
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR1d0084_WYG_123-1a>¶
欽定四庫全書¶
　禮書卷一百二十四¶
　　　　　　　　　　　　宋　陳祥道　撰¶
<pb:KR1d0084_WYG_123-2a>¶
¶
<pb:KR1d0084_WYG_123-3a>¶
¶
<pb:KR1d0084_WYG_123-4a>¶
　　雅¶
　周禮笙師掌教舂牘應雅以教裓樂鄭司農云雅狀¶
　如漆筩而弇口大二圍長五尺六寸以羊韋□之有¶
　兩紐疏畫此約漢法云然也鄭康成曰雅中有椎(樂/記)¶
　(注/)裓樂裓夏之樂牘應雅教其舂者謂以築地笙師¶
　教之則三器在庭可知矣賓醉而出奏裓夏以此三¶
　器築地為之行節樂記曰訊疾以雅孔穎達曰舞者¶
　訊疾奏此雅器以應之葢樂者正也賓出而舂雅欲¶
<pb:KR1d0084_WYG_123-4b>¶
　其醉而不失正也工舞而奏雅欲其迅疾而不失正¶
　也賓出之奏雅有裓樂則工舞之奏雅各以其舞之¶
　曲歟¶
　　壎¶
　何人斯蘇公刺暴公之詩也以伯氏吹壎仲氏吹箎¶
　託親愛之意而已世本遂謂暴辛公作壎蘇成公作¶
　箎譙周譏之宜矣然周謂暴公善壎蘇公善箎不可¶
　考也周禮小師掌教壎瞽矇掌播壎爾雅曰大壎謂¶
<pb:KR1d0084_WYG_123-5a>¶
　之嘂廣雅云壎象秤錘以土為之六孔鄭司農釋周¶
　禮郭璞釋爾雅其説皆然郭璞又謂鋭上平底大者¶
　如鵝子小者如雞子葢壎之大小不同而同於六孔¶
　(白虎通曰壎坎音也管艮音也壎在十一月陽氣如/黄泉之下薰蒸而萌唐樂志曰壎曛也立秋之音萬)¶
　(物將曛黄也舊圖大壎謂之雅壎小者謂之頌壎然/壎土也土位在坤而時立秋則唐志之説是而白虎)¶
　(通之説/非矣)¶
　　缶¶
　爾雅曰盎謂之缶易曰不鼓缶而歌則大耋之嗟凶¶
<pb:KR1d0084_WYG_123-5b>¶
　詩曰坎其擊缶宛丘之下國語曰瓦絲尚宫澠池之¶
　㑹秦王謂趙王擊缶李斯曰擊甕扣缶真秦聲也葢¶
　缶古之樂器秦尚之劉安曰窮鄉之社扣瓮拊瓶相¶
　和而歌自以為樂亦擊缶之類也吕不韋曰堯使&KR2851;¶
　以麋&KR1752;㝠缶而鼓之此不可考也¶
　　琴¶
　琴操曰伏犧作琴世本曰神農作琴樂記曰舜作五¶
　絃之琴以歌南風(或曰帝俊生晏龍龍作/琴瑟郭璞曰俊即舜也)眀堂位曰¶
<pb:KR1d0084_WYG_123-6a>¶
　大琴大瑟中琴中瑟四代之樂器也爾雅曰大瑟謂¶
　之灑大琴謂之離白虎通曰琴者禁也禁邪以正人¶
　心也樂書曰琴長八尺一寸正度也絃大者為君而¶
　居中央商居右旁其餘大小相次不失其序則君臣¶
　之位正矣廣雅曰琴長三尺六寸六分象三百六十¶
　有六日五絃象五行大絃為君寛和而温小絃為¶
　臣清廉不亂騶忌子謂齊威王曰大絃濁以春温者¶
　君也小絃廉折以清者臣也文王武王加二絃以合¶
<pb:KR1d0084_WYG_123-6b>¶
　君臣之恩琴操曰廣六寸象六合也又上曰池言其¶
　平下曰濱言其服前廣後狹象尊卑上圜下方象天¶
　地然琴之大小雖不同不過五絃七絃而已先儒釋¶
　爾雅謂大琴二十七絃或作於伏犧或作於神農不¶
　可考也其長或八尺一寸或三尺六寸六分葢大琴¶
　中琴之辨歟春秋傳穆姜擇美檟自為頌琴杜預謂¶
　頌琴猶言雅琴¶
　　瑟¶
<pb:KR1d0084_WYG_123-7a>¶
　世本曰庖犧作瑟五十絃黄帝使素女鼓之哀不自¶
　勝乃破為二十五絃具二均聲(或曰朱襄氏之臣/士達造五絃琴)爾¶
　雅曰大瑟謂之灑鄉飲酒禮二人皆左何瑟後首桍¶
　越燕禮曰小臣左何瑟面鼓執越樂記曰清廟之瑟¶
　朱絃而疏越尚書大傳曰大琴練絃達越大瑟朱絃¶
　達越葢越底孔也疏達通之也朱絃練而朱之也葢¶
　絲不練則勁而聲清練則熟而聲濁孔小則聲急大¶
　則聲遲故越疏以遲其聲然後不至於太急練絲以¶
<pb:KR1d0084_WYG_123-7b>¶
　濁其聲然後不失之太清舊圖雅瑟長八尺一寸廣¶
　一尺八寸二十三絃其常用者十九絃其餘四絃謂¶
　之番番贏也頌瑟長七尺二寸廣尺八二十五絃盡¶
　用之此葢有所傳然也周禮小師掌教絃歌瞽矇掌¶
　教琴瑟大司樂雲和之琴瑟冬日至圜丘奏之空桑¶
　之琴瑟夏日至方丘奏之龍門之琴瑟宗廟奏之則¶
　鼓瑟未嘗無琴也樂記獨言清廟之瑟鄉飲酒燕禮¶
　亦獨言瑟者舉其大者故也後世高漸離之擊筑(似/箏)¶
<pb:KR1d0084_WYG_123-8a>¶
　　(細/項)蒙恬之造箏漢之琵琶箜篌(風俗通曰漢武帝樂/人侯調作坎侯釋名)¶
　(曰師延/所作)晉之阮咸此皆放琴瑟而為之歟(易通卦驗/冬至日使)¶
　(八能之士鼓黄鍾之瑟瑟用槐長八尺一寸夏至/日瑟用桑長五尺五寸槐取其氣上桑取其垂下)¶
　¶
　¶
　¶
　¶
　¶
<pb:KR1d0084_WYG_123-8b>¶
　¶
　¶
　¶
　¶
　¶
　¶
　¶
　禮書卷一百二十四¶
