# -*- mode: mandoku-view -*-
#+TITLE: 禮書
#+DATE: 2015-09-23 09:38:44
#+PROPERTY: JUAN 140
<pb:KR1d0084_WYG_140-1a>¶
欽定四庫全書¶
　禮書卷一百四十一¶
　　　　　　　　　　　　宋　陳祥道　撰¶
<pb:KR1d0084_WYG_140-2a>¶
¶
<pb:KR1d0084_WYG_140-3a>¶
¶
<pb:KR1d0084_WYG_140-4a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_140-4b>¶
　　輨(轄/)¶
　輨或作斡(音/管)説文曰轂耑沓也轄或作牽説文曰車鍵¶
　盖輨以冒轂轄以制軸二者皆金為之考工記曰弓長¶
　六尺謂之庇軹鄭氏謂六尺之弓加部廣凡丈二尺六¶
　寸有宇曲之減可覆軹不及斡¶
　　軸¶
　輈人軸有三理一者以為媺也二者以為乆也三者¶
　以為利也無節則媺堅刃則乆滑緻則利其圍一尺¶
<pb:KR1d0084_WYG_140-5a>¶
　三寸五分則五分其軫間以其一為之軸圍是也其¶
　長八尺有奇觀轍廣八尺則軸之長可知矣易曰輿¶
　脱輹説文曰輹軸縳也¶
　　輪¶
　　軔(一名泥枝/車者也)¶
　輪人為輪斬三材必以其時轂也者以為利轉也輻¶
　也者以為直指也牙也者以為固抱也故察車自輪¶
　始欲其樸屬而微至不樸屬無以為完久也不微至¶
<pb:KR1d0084_WYG_140-5b>¶
　無以為戚速也兵車乗車之輪六尺有六寸田車之¶
　輪六尺有三寸行澤者欲杼行山者欲侔杼以行澤¶
　則是刀以割塗也是故塗不附侔以行山則是搏以¶
　行石也是故輪雖敝不甐於鑿凡楺牙外不廉而内¶
　不㭫旁不腫謂之用火之善是故規之以眡其圜也¶
　萬之以眡其匡也縣之以眡其輻之直也水之以眡¶
　其平沈之均也量其藪以黍以眡其同也權之以眡¶
　其輕重之侔也葢輪之制視馬以為之高下視地以¶
<pb:KR1d0084_WYG_140-6a>¶
　為之厚薄兵車乗車駕國馬田車駕田馬國之輈深¶
　四尺有七寸故二車之輪皆六尺有六寸田馬之輈¶
　深四尺故田車之輪六尺有三寸行澤者必削其踐¶
　也故杼之然後塗不附行山者必等其上下故侔之¶
　然後鑿不甐不特此也行澤者欲短轂行山者欲長¶
　轂行澤者仄輮行山者反輮其行也有輔傳所謂輔¶
　車相依是也(詩曰其車既載乃棄爾輔孔穎達曰輔/是可脱之物葢如今人縛枚於輻者也)其止也有軔¶
　説文所謂柅是也轂以火則隂陽齊牙以火則内外¶
<pb:KR1d0084_WYG_140-6b>¶
　旁善輻輪以水則平沉均藪以黍則廣深同可規可¶
　萭可水可縣可量可權謂之國工則車所任者在輪¶
　而已觀輪扁之斵輪徐而弗甘疾而弗苦得之於手¶
　應之於心扁不能以語其子其子不能得之於扁則¶
　輪之難其工可知矣萭之以眡其匡鄭氏謂等為萭¶
　蔞以運輪上輪中萭蔞則不匡刺賈公彦謂今車近¶
　萭蔞於輪之旁置之輪上輪轉一匝不高不下則知¶
　其不匡然記言眡其匡非眡其不匡也輿人圜者中¶
<pb:KR1d0084_WYG_140-7a>¶
　規方者中矩立者中縣衡者中水則輪之可規可萭¶
　可水可縣亦若是爾萭故書作矩¶
　　葢(有部逹常/桯弓衣絃)¶
　葢柄之材三而部厚一寸達常長二尺桯楹長八尺¶
　達常上貫部而下入桯總一丈矣人長八尺而弓有¶
　宇曲之咸亦八尺此所以立乗而不蔽目也桯圍倍¶
　達常部圍三桯徑六寸而鑿深二寸有半則對深五¶
　寸而不傷達常矣部厚一寸鑿廣四枚(一分/為枚)鑿上二¶
<pb:KR1d0084_WYG_140-7b>¶
　枚鑿下四枚則鑿下用力為多而可以固弓矣鑿上¶
　二枚鑿下四枚其外也上下俱四枚其内也故下直¶
　二枚其内題則漸削矣故鑿端一枚如此則鑿之外¶
　廣内狹下正上低而弓勢可得而仰也弓馬六尺二¶
　尺近部短而平四尺趨宇長而橈此所謂三分弓長¶
　而楺其一也近部者謂之股其圍一寸六分趨宇者¶
　謂之爪其圍一寸十五分寸之一此所謂三分其股¶
　圍去一以為爪圍也葢弓二十有八所以象星也部¶
<pb:KR1d0084_WYG_140-8a>¶
　杠所以象斗也(斗為天/之杠轂)有衣以冒之有紘以維之弗¶
　冒紘横馳壠畮而不隊乃國工也巾車及葬執葢従¶
　車持旌道右王下以葢従春秋傳言若敖射楚子汰¶
　輈而貫笠轂(宣四/年)杜預曰兵車無葢尊者則一人執¶
　笠依轂而立然則兵車固與乗車異矣鄭氏謂乗車¶
　無葢禮所謂潦車其葢車歟然既夕禮乗車載旌道¶
　車載朝服藁車載簑笠則賤者禦雨之具而已孰謂¶
　乗車道車無葢也藁非良車也潦備水潦者也既夕¶
<pb:KR1d0084_WYG_140-8b>¶
　禮藁車或作潦車則自車言之曰藁自其用言之曰¶
　潦其實一也藁車散車而已非可以當木路也賈公¶
　彦曰藁車於天子當木路誤矣昔齊侯賜敝無存犀¶
　軒直葢宣帝賜黄霸車葢特高二尺後漢列侯伏熊¶
　軾皂葢則春秋之時固有曲葢漢之時不特皂葢而¶
　已¶
　　弓¶
　弓謂之轑輻亦謂之轑轍廣謂之軹轂末亦謂之軓¶
<pb:KR1d0084_WYG_140-9a>¶
　轂下謂之軹輢下亦謂之軹此異物而同名也輿可¶
　謂之車亦可謂之軫達常可謂之部軫前横木可謂¶
　之輅(説/文)此因物而通名也¶
　¶
　¶
　¶
　¶
　¶
<pb:KR1d0084_WYG_140-9b>¶
　¶
　¶
　¶
　¶
　¶
　¶
　¶
　禮書卷一百四十一¶

