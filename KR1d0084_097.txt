# -*- mode: mandoku-view -*-
#+TITLE: 禮書
#+DATE: 2015-09-23 09:38:43
#+PROPERTY: JUAN 97
<pb:KR1d0084_WYG_097-1a>¶
欽定四庫全書¶
　禮書卷九十八¶
　　　　　　　　　　　　宋　陳祥道　撰¶
<pb:KR1d0084_WYG_097-2a>¶
¶
<pb:KR1d0084_WYG_097-3a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_097-3b>¶
　　琖¶
　　斚¶
　　爵¶
　　觚(觶角散/説附)¶
太宰祀之日贊玉幣爵之事(爵所以獻齊酒不/用玉爵尚質也)祀大神¶
示亦如之享先王亦如之贊玉几玉爵(宗廟獻/用玉爵)大朝覲¶
㑹同贊玉幣玉獻玉几玉爵(玉爵王禮諸/侯之酢爵)小宰凡祭祀¶
贊玉幣爵之事祼將之事凡賔客贊祼凡受爵之事内¶
<pb:KR1d0084_WYG_097-4a>¶
宰大祭祀后祼獻則贊瑶爵亦如之(瑶爵謂尸卒食王/既酳尸后亞獻之)¶
(其爵以/瑶為飾)凡賔客之祼獻瑶爵皆贊(謂王同姓及二王之/後來朝覲為賔客者)¶
(王饗燕亞王獻賔也瑶/爵所以亞王酬賔也)鬱人大祭祀與量人受舉斚之¶
卒爵而飲之量人凡卒祭與鬱人受斚厯而皆飲之司¶
士凡祭祀掌士之戒令詔相其法事及賜爵呼昭穆而¶
進之(賜爵神惠/及下也)梓人為飲器勺一升爵二升觚三升獻¶
以爵而酬以觚一獻而三酬則一豆矣食一豆肉飲一¶
豆酒中人之食也禮記曲禮飲玉爵者弗揮月令反執¶
<pb:KR1d0084_WYG_097-4b>¶
爵于大寢三公九卿諸侯大夫皆御命曰勞酒禮運醴¶
醆以獻薦其燔炙又曰醆斚及尸君非禮也是謂僭君¶
禮器琥璜爵又曰有以小為貴者宗廟之爵貴者獻以¶
爵賤者獻以散尊者舉觶卑者舉角郊特牲卒爵而樂¶
闋孔子屢歎之又曰舉斚角詔妥尸明堂位爵用玉琖¶
仍雕加以璧散璧角又曰殷以斚少儀客爵居左其飲¶
居右介爵酢爵僎爵皆居右祭義執爵而酳祭統尸飲¶
五君洗玉爵獻卿尸飲七以瑤爵獻大夫尸飲九以散¶
<pb:KR1d0084_WYG_097-5a>¶
爵獻士及羣有司又曰尸酢夫人執柄夫人受尸執足¶
夫婦相授受不相襲處酢必易爵明夫婦之别也玉藻¶
君若賜之爵則越席相拜稽首受登席祭之飲卒爵而¶
俟君卒爵然後授虚爵君子之飲酒也受一爵而色灑¶
如也二爵而言言斯禮已三爵而油油以退儀禮燕禮¶
主人以觚獻賔賔以觚酢主人主人以象觚獻于公主¶
人媵觚酬于賔下大夫二人媵爵二人卒觶以象觶送¶
公公取以酬賔主人以觚獻卿又請二大夫媵爵如初¶
<pb:KR1d0084_WYG_097-5b>¶
二人以象觶送公公又行一爵若賔若長惟公所酬射¶
人乃升主人獻公以爵射人遂為司正卒角觶徹爼皆¶
坐主人以觶獻士賔媵觚于公賔卒爵以象觶奠于薦¶
南公取之惟所賜無膳尊無膳爵大射主人以觚獻賔¶
賔以觚酬主人主人以象觚獻公主人媵觚而酬于賔¶
立媵爵二人媵賔爵者卒角觶以象觶送公公取以酬¶
賔主人以觚獻大夫大夫媵爵如初以象觶送公惟公¶
所賜主人以觚獻大夫乃獻工以爵(獻不用觚工/賤異之也)立司¶
<pb:KR1d0084_WYG_097-6a>¶
正卒角觶立司射司馬遂射以觶飲不勝者侍射者飲¶
角觶以象觶飲公司正洗散獻服不(散容/五升)王耦及公¶
卿大夫復射公又舉奠觶惟公所賜乃徹爼而燕主人¶
以觶獻士賔以象觚送公公取惟所賜旅無算爵無算¶
樂禮畢聘禮禮賔實觶以醴賔坐啐醴士冠父醮子士¶
昏主人禮賔婦見舅姑醴皆用觶士喪歛塗朔月之奠¶
既夕厥明之奠皆觶士虞陰厭奠觶獻尸主人廢爵主¶
婦足爵賔長繶爵(繐爵口足/之間有篆)特牲陰厭亦奠觶主人酳¶
<pb:KR1d0084_WYG_097-6b>¶
尸獻祝佐食以角獻賔兄弟以爵主婦獻尸祝佐食及¶
賔獻尸皆以爵主人主人酬賔兄弟旅於酬尸嗣舉奠¶
皆以觶長兄弟加獻觚利獻以散少牢主人主婦賔獻¶
尸皆以爵有司徹主人主婦賔侑尸亦以爵酬賔用觶¶
鄉飲鄉射獻以爵其他皆用觶燕禮主人獻酬賔賔酢¶
主人皆以觚獻爵二人卒觶之後公象觶酬諸臣主人¶
以爵獻工司正卒角觶之後徹爼皆坐王以觶獻士公¶
以象觶賜諸臣大射立司正之前與燕禮同既射勝者¶
<pb:KR1d0084_WYG_097-7a>¶
以象觶飲公司馬正以散獻服不主人以觶獻士公以¶
象觚惟公所賜聘禮禮賔以醴而用觶公食大夫亦酳¶
以醴而用觶¶
　明堂位曰爵夏后氏以琖商以斚周以爵考之爾雅¶
　鍾之小者謂之棧(音/琖)晉元興中剡縣民井中得鍾長¶
　三寸口徑四寸銘曰棧則棧卑而淺矣夏爵命之以¶
　琖葢其制若棧然也祭統尸酢夫人執柄夫人受尸¶
　執足柄其尾也有足而尾命之以爵葢其制若雀然¶
<pb:KR1d0084_WYG_097-7b>¶
　也琖象棧爵象雀而斚有耳焉則三者之制可知矣¶
　明堂位言玉琖周禮言玉爵春秋𫝊言瓘斚則三者¶
　之飾可知矣儀禮士虞主人獻尸以廢爵主婦以足¶
　爵賔長以繶爵鄭氏謂繶爵者口足之間有篆則爵¶
　之繶猶屨之繶也主人廢爵而未有足主婦足爵而¶
　未有篆賔長則篆口足而已以虞未純吉故也然則¶
　吉禮之爵葢全篆歟明堂位曰爵用玉琖仍雕仍雕¶
　則雕之不在夏而在周矣詩曰洗爵奠斚周禮鬱人¶
<pb:KR1d0084_WYG_097-8a>¶
　大祭祀與量人受舉斚之卒爵而飲之琖斚先王之¶
　器也惟魯與二王之後得用焉諸侯用之則僭矣故¶
　記曰琖斚及尸君非禮也夫天下之理莫之爵者常¶
　大為物所爵者常小禽之名爵以小故也火之名爝¶
　亦以小故也爵資於導而所入者小其實一升而巳¶
　此所以謂之爵也梓人曰爵一升觚三升獻以爵而¶
　酬以觚韓詩説一升曰爵二升曰觚三升曰觶四升¶
　曰角五升曰散而爵量與梓人同觚量與梓人異者¶
<pb:KR1d0084_WYG_097-8b>¶
　儀禮少牢有司徹皆獻以爵酬以觶鄉飲鄉射亦獻¶
　以爵酬以觶鄭氏釋梓人謂觚當為觶古書觶從角¶
　氏角氏與觚相涉故亂之耳其説是也然梓人曰獻¶
　以爵酬以觚一獻而三酬則一豆矣食一豆肉飲一¶
　豆酒中人之食也一獻而三酬者獻以一升酬以三¶
　升也并而計之為四升四升為豆豆雖非飲器其計¶
　數則然鄭氏改豆為斗誤也凡獻皆以爵而燕禮大¶
　射主人獻賔獻公以觚特牲禮主人初獻以爵者禮¶
<pb:KR1d0084_WYG_097-9a>¶
　器曰宗廟之器以小為貴貴者獻以爵賤者獻以散¶
　尊者舉觶卑者舉角特牲主婦獻以角與爵而佐食¶
　加獻以散祭統尸飲五君洗玉爵獻卿尸飲九以散¶
　爵獻士大射主人以觚獻賔及公而司馬以散獻服¶
　不是貴者以小賤者以大或獻尸或受獻一也士祭¶
　初獻以角下大夫也燕禮大射主人獻以觚下饗禮¶
　也饗禮惟不入牲其他皆如祭祀則用爵以獻可知¶
　也明堂位加以璧散璧角則天子自觶而上用玉可¶
<pb:KR1d0084_WYG_097-9b>¶
　知也燕禮大射以象觚象觶獻公則諸侯之爵用象¶
　可知也燕禮司正飲角觶而士喪禮奠亦角觶葢大¶
　夫飾以角士木而已喪奠用角觶攝盛也觶中觴也¶
　鄉飲鄉射記曰其他皆用觶觀士冠禮父醮子士婚¶
　主人禮賔婦見舅姑醴皆以觶聘禮禮賔士虞及吉¶
　祭與大夫吉祭陰燕之奠皆以觶公食大夫無尊亦¶
　以觶則觶之為用非適於一也先儒言諸觴皆形制¶
　同而升數異然爵如雀觚不圜(孔子曰觚不觚觚哉/觚哉古者破觚為圜)¶
<pb:KR1d0084_WYG_097-10a>¶
　(殳體八觚/壇有八觚)則諸觴形制安得而同哉書稱上尊奉同¶
　王受同三宿三祭三咤則周之爵又謂之同也先儒¶
　謂爵盡也足也觚寡也觶適也角觸也散訕也又謂¶
　總名曰爵其實曰觴觴餉也此不可考要之爵觚觶¶
　角皆示戒也¶
　¶
　¶
　¶
<pb:KR1d0084_WYG_097-10b>¶
　¶
　¶
　¶
　¶
　¶
　¶
　¶
　禮書卷九十八¶

