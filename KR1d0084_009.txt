# -*- mode: mandoku-view; -*-
#+TITLE: 禮書
#+DATE: 2015-08-24 22:11:34.856994
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷九
<pb:KR1d0084_WYG_009-1a>¶
欽定四庫全書¶
　禮書卷九¶
　　　　　　　　　　　　宋　陳祥道　撰¶
<pb:KR1d0084_WYG_009-2a>¶
¶
<pb:KR1d0084_WYG_009-3a>¶
¶
<pb:KR1d0084_WYG_009-4a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_009-4b>¶
　　天子始冠之冠(𤣥冠朱/組纓)¶
　　諸侯始冠之冠(緇布冠/續緌)¶
玉藻曰𤣥冠朱組纓天子之冠也緇布冠繢緌諸侯之¶
冠也鄭氏曰皆始冠之冠考之於禮始冠緇布冠自諸¶
侯下達則諸侯所以異於大夫士者繢緌耳天子始冠¶
不以緇布而以𤣥冠然其子則猶士而已以天下無生¶
而貴也(唐志天子始冠緇/布冠五梁非古也)𤣥冠朱組纓則緌可知也緇¶
布冠繢緌則纓可知也朱以著正陽之色繢以備五采¶
<pb:KR1d0084_WYG_009-5a>¶
之文五采雖美不若正陽之純純其飾所以異也國語¶
委貌有笄士冠禮緇布冠無笄則天子始冠之冠有笄¶
諸侯始冠之冠無笄明矣家語大戴禮公冠四加𤣥冕¶
賈公彦謂天子宜五加衮冕觀成王加元服其頌曰去¶
㓜志心衮職則五加衮冕可知¶
　　諸侯齊冠(𤣥冠丹/組纓)¶
　　士齊冠(𤣥冠綦組纓/綦蒼艾色)¶
周官司服其齊服有𤣥端素端記曰太古冠布齊則緇¶
<pb:KR1d0084_WYG_009-5b>¶
之又曰齊之𤣥也以隂幽思也又曰齊𤣥而養又曰𤣥¶
冕齊戒鬼神隂陽也又曰𤣥冠丹組纓諸侯之齊冠也¶
𤣥冠綦組纓士之齊冠也荀卿曰端衣𤣥裳絻而乘路¶
者志不在於食葷葢太古之齊冠以緇周之齊冠以𤣥¶
天子齊則𤣥冕而端𤣥所謂絻而乘路是也諸侯而下¶
𤣥冠𤣥端而巳所謂𤣥冠丹組纓𤣥冠綦組纓是也然¶
則諸侯與士之齊則同而尊卑之分則異同故皆𤣥冠¶
以一其誠異故組纓朱色以辨其等諸侯丹組纓則陽¶
<pb:KR1d0084_WYG_009-6a>¶
而已以其純於徳故也士綦組纓則隂陽雜矣以其不¶
純於徳故也說文綦作綥綦蒼艾色也詩以綦巾為女¶
巾書與詩以騏弁為士弁禮以綦組為世子之佩綬皆¶
徳未成者之禮也孔子佩象環而綦組纓綬則其義異¶
此矣天子諸侯大夫齊祭異服特天子𤣥冕以祭羣小¶
祀其冕葢與齊同而其異者𤣥服𤣥端而已士之齊祭¶
一於冠端𤣥其冠葢與朝服之冠同其異者組纓之色¶
而已然則武王端冕以奉丹書則天子齋而端冕信矣¶
<pb:KR1d0084_WYG_009-6b>¶
諸侯昏禮𤣥冕齊戒魏文侯端冕聽古樂則昏以𤣥冕¶
攝盛也魏文侯之端冕非攝盛則僣也鄭康成釋旅賁¶
謂㑹同賓容王亦齊服服衮釋冕司服以齊服𤣥端為¶
士禮此說非是¶
　　子姓冠(縞冠𤣥武/其制厭)¶
國語言帥其子姓及國子姓詩言振振公姓喪大記言¶
子姓立于西方玉藻言縞冠𤣥武子姓之冠葢孫之傳¶
姓謂之子姓子姓之於大父母服綦而已縞冠𤣥武以¶
<pb:KR1d0084_WYG_009-7a>¶
父之喪未終而子不敢純吉故也以縞為之則無緌可¶
知¶
　　既祥冠(縞冠素紕其/制厭無緌)¶
玉藻曰縞冠素紕既祥之冠也喪服小記曰除成䘮者¶
其祭也朝服縞冠雜記曰祥主人之除也於夕為期朝¶
服又曰既祥雖不當縞者必縞然後反服問傳曰大祥¶
素縞麻衣則是大祥之祭縞冠朝服而有嚮於吉既祥¶
則素縞麻衣而未忘乎哀則祥與既祥之冠同而其服¶
<pb:KR1d0084_WYG_009-7b>¶
異¶
　¶
　¶
　¶
　¶
　¶
　¶
　禮書卷九¶
