# -*- mode: mandoku-view; -*-
#+TITLE: 禮書
#+DATE: 2015-08-24 22:11:36.666879
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷一百十
<pb:KR1d0084_WYG_109-1a>¶
欽定四庫全書¶
　禮書卷一百十¶
　　　　　　　　　　　　宋　陳祥道　撰¶
<pb:KR1d0084_WYG_109-2a>¶
¶
<pb:KR1d0084_WYG_109-3a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_109-3b>¶
　　鹿中(中者前跪/髹赤黒色)¶
　　兕中¶
　　皮樹中¶
　　閭中¶
　　虎中¶
鄉射記曰君國中射則皮樹中(謂城中燕射也皮樹獸/名今文皮樹繁豎張鎰)¶
(禮啚曰皮/樹人靣)於郊則閭中(於郊謂大射也大射於太學王/制曰大學在郊閭獸名如驢一)¶
(角或曰閭如驢跋蹄/周書曰北唐戎以閭)於竟則虎中(謂與鄰國/君射也)大夫兕中¶
<pb:KR1d0084_WYG_109-4a>¶
(兕獸名似/牛一角)士鹿中(謂小國/之州長)惟君有射于國中(臣不習武/事於君側)¶
鹿中髤前足跪鑿背容八筭釋獲者奉之先首(前足跪/者象教)¶
(擾之獸/受負也)賈公彦曰國中燕在寢故也大射公入鷔從外¶
來入此云於郊故知大射在郊也諸侯大射於大學天¶
子大射於虞庠小學跂踶已上山海經文周書見於國¶
語也於竟與鄰國君射賔射也以君有送賔之事因送¶
則射也天子諸侯皆燕射在國又天子賔射在朝亦在¶
國大夫士燕射賔射不在國大夫亦得行大射雖無郊¶
<pb:KR1d0084_WYG_109-4b>¶
學亦不得在國是以孔子為鄉射射於矍相之圃是其¶
一隅也鹿屈前足以受負若今駞受負則四足俱屈之¶
類也鄉射未旅司射請射乃命弟子納射器乃納射器¶
皆在堂西(弓矢決拾旌/中籌楅豐也)三耦卒射司射請釋獲於賔賔¶
許降西靣立于所設中之東北靣命釋獲者設中遂視¶
之釋獲者執鹿中一人執筭以從之(鹿中射於榭也/於庠當兕中)釋¶
獲者坐設中南當楅西當西序東靣興受筭坐實八筭¶
于中横委其餘於中西南末興共而俟司射遂進由堂¶
<pb:KR1d0084_WYG_109-5a>¶
下北靣命曰不貫不釋(貫猶中也不中/正不釋筭也)釋獲者坐取中¶
之八筭改實八筭於中興執而俟(執所/取筭)乃射若中則釋¶
獲者坐而釋獲毎一箇釋一筭上射於右下射於左若¶
有餘筭則反委之(委之合/於中西)又取中之八筭改實八筭于¶
中興執而俟既射遂釋西階西立于中南北靣視筭釋¶
獲者東靣於中西坐先數右獲二筭為純卒委其餘于¶
中西興共而俟大射三爵既備司射適西階前東靣命¶
有司納射器君之弓矢適東堂賔之弓矢與中籌豐皆¶
<pb:KR1d0084_WYG_109-5b>¶
止于西堂下總衆弓矢楅皆適次而俟三耦卒射司射¶
命釋獲者設中東靣退大史實八筭於中司射適階西¶
北靣視筭釋獲者東靣于中西坐先數右獲二筭為純¶
卒委其餘于其中西興共而俟¶
　皮樹儀禮或作繁竪其狀人靣葢人靣而能竪者也¶
　閭如驢一角而跂蹄兕如牛一角而青色(爾雅曰兕/似牛郭璞)¶
　(曰一角青色重千觔説文曰兕如野牛有毛其皮堅/厚可以制鎧交州記曰兕出九徳一角角長三尺餘)¶
　(形如馬/鞭柄)君國中射則皮樹中於郊則閭中於竟則虎¶
<pb:KR1d0084_WYG_109-6a>¶
　中大夫射則兕中士則鹿中鹿中髤前足跪鑿背容¶
　八筭則皮樹虎兕之制葢亦然也惟君有射於國中¶
　而燕射大射賔射異中大夫士射必於郊而燕射賔¶
　射同中君射則始納於西堂下繼又總之以適次大¶
　夫士射則納於堂西而已此尊卑之辨也其奉之也¶
　先首其設之也必坐其位則南當福西當西序其嚮¶
　則東面籌雖八十所容者八筭而已上射之筭釋於¶
　右下射之筭釋於左則賔主之黨辨矣二筭為純一¶
<pb:KR1d0084_WYG_109-6b>¶
　筭為竒則勝負之黨辨矣鄉射用鹿中而投壺亦鹿¶
　中投壺輕於射禮故用中之下者而已¶
　　籌(籌長尺有握握素鄭氏曰/握本所持處素刋之也)¶
鄉射記前籌八十長尺有握握素握布四指指一寸則¶
籌尺有四寸矣公羊傳田膚寸而合投壺曰室中布五¶
扶先儒謂側手為膚鋪四指為扶則握與膚扶一矣握¶
素刋其本也鄉籌八十而中實止於八者籌八十以十¶
耦計之也一人四矢皆中則用八筭焉射未必皆中而¶
<pb:KR1d0084_WYG_109-7a>¶
必備八筭者不敢期人之不中也毎一耦射中考一箇¶
釋一筭上射於右下射於左有餘筭則反之葢釋獲者¶
取八筭於中執之改實八筭以待後中既釋獲委於其¶
中西又取執而改實焉故中之所容常八筭¶
　　乏(如曲屏風無足郷射獲者既爵司馬受爵獲者/執其薦使人執俎從之辟設于乏南遷設薦俎)¶
　　　(就乏明已/所得禮)¶
周禮射人王三侯三獲三容諸侯二侯二獲二容卿大¶
夫一侯一獲一容士豻侯一獲一容服不氏射則贊張¶
<pb:KR1d0084_WYG_109-7b>¶
侯以旌居乏而待獲儀禮鄉射乏參侯道居侯黨之一¶
西五步(容謂之乏侯道五十步此/乏去侯北十步西三丈)大射設乏西十北十¶
凡乏用韋(前射三日張侯設乏/欲使有事者豫志焉)鄉射將射司馬命獲者¶
倚旌于侯中射者升履物司馬南揚弓命去侯獲者執¶
旌許諾聲不絶以至於乏坐東靣偃旌興而俟及射獲¶
者坐而獲舉旌以宫偃旌以商獲而未釋獲既射獻獲¶
者于侯負侯拜受爵遂使人執俎從之辟設于乏南¶
大射獻服不亦如之¶
<pb:KR1d0084_WYG_109-8a>¶
　正靣北乏靣南故文反正為乏侯各有獲獲各有容¶
　故王三侯三獲三容諸侯二侯二獲二容卿大夫士¶
　一侯一獲一容容革為之鄉射三侯道居侯黨之一¶
　西五步大射西十北十謂之乏乏以矢力乏於此也¶
　謂之容以獲者所厞也爾雅曰容謂之防郭璞曰如¶
　小曲屏唱射者所以自防容與防皆乏之異名也¶
　　拾¶
　　朱極¶
<pb:KR1d0084_WYG_109-8b>¶
　　决¶
繕人掌王之用弓弩矢箙矰戈决拾詩曰决拾既佽又¶
曰童子佩韘鄉射曰襜决遂大射又曰設决朱極三士¶
喪禮决用正王棘若擇棘組繫纊極二内則曰佩决捍¶
葢决著於右巨指以鈎絃者也極著於右三指以釋絃¶
者也(食指中指/無名指)拾著於左臂以遂絃者也大射朱極三¶
士喪禮纊極二則生者以朱韋所以致飾而三以致其¶
用也死者以纊所以復質而二以明其不用也鄭氏釋¶
<pb:KR1d0084_WYG_109-9a>¶
周禮謂士决用棘則天子用象骨與釋大射曰决以象¶
骨為之遂以韋為之賈公彦曰大夫以骨不必以大象¶
葢皆推士禮而揆之也拾亦謂之遂儀禮所謂襜決遂¶
是也亦謂之捍内則所謂决捍是也極亦謂之韘所謂¶
佩韘是也(鄭康成曰韘之言/沓所以驅沓手指)儀禮鄉射記大夫與士射¶
襜薰襦燕禮記君射襜朱襦葢大夫與士射士則以拾¶
蔽膚大夫則歛衣而已君與大夫射大夫以拾蔽膚君¶
則歛衣而已鄭氏謂拾所以蔽膚歛衣者此也曲禮曰¶
<pb:KR1d0084_WYG_109-9b>¶
野外軍中無摰以纓拾矢可也則拾亦可以為摰與¶
　¶
　¶
　¶
　¶
　¶
　¶
　禮書卷一百十¶
