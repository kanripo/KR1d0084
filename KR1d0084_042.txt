# -*- mode: mandoku-view; -*-
#+TITLE: 禮書
#+DATE: 2015-08-24 22:11:35.383008
#+PROPERTY: ID KR1d0084
#+PROPERTY: BASEEDITION WYG    
#+PROPERTY: JUAN 卷四十三
<pb:KR1d0084_WYG_042-1a>¶
欽定四庫全書¶
　禮書卷四十三¶
　　　　　　　　　　　　宋　陳祥道　撰¶
<pb:KR1d0084_WYG_042-2a>¶
¶
<pb:KR1d0084_WYG_042-3a>¶
¶
<pb:KR1d0084_WYG_042-4a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_042-4b>¶
　　王及諸侯寢廟制¶
周禮宫人掌王之六寢之修(六寢者路寢一小寢五玉/藻曰朝辨色始入君日出)¶
(而視朝退適路寢聽政使人視大夫大夫退然後適小/寢釋服是路寢以視事小寢以時燕息焉春秋書魯莊)¶
(公薨於路寢僖公薨於小/寢則人君非一寢明矣)司士居虎門之左司王朝(虎/門)¶
(路寢門也王日視朝於路寢門/外畫虎焉以明勇猛於守宜也)大僕建路鼓於大寢之¶
門外而掌其政(大寢路寢也如今/寢殿端門下矣)匠人營國内有九室¶
九嬪居焉外有九室九卿朝焉(内路寢之裏也/外路門之表也)又曰王¶
宫門阿之制五雉宫隅之制七雉士冠禮設洗直於東¶
<pb:KR1d0084_WYG_042-5a>¶
榮(榮翼室也周制自卿大夫以下其室為夏/屋正義曰兩下屋為夏榮即今之摶風)士昏禮納¶
采賔升西階當阿致命(阿楝也入堂/深亦親親)燕禮設洗當東霤¶
(人君為殿居之正義曰/天子諸侯屋皆四注)少牢禮主人獻祝祝拜於席上¶
坐受(室中廹狹也正義曰大夫廟室皆兩下五架楝北/一架後乃為室必知然者昏禮賔當阿致命鄭云)¶
(阿楝也入堂深明不入/室是楝北乃有室也)鄉射禮曰序則物當楝堂則物¶
當楣(是制五架之屋也正中/曰楝次曰楣前曰&KR1297;)覲禮記凡俟於東廂(王即/席乃)¶
(設之東廂東夾/相朔待事之處)喪服傳曰子不私其父則不成其為父¶
故有東宫有西宫有南宫有北宫書有西序東序(東西/廂謂)¶
<pb:KR1d0084_WYG_042-5b>¶
(之/序)西夾(西廂/夾室)西房東房(西房西夾坐東/東房東廂夾室)賔階阼階左塾¶
右塾東堂西堂(東西廂/之前堂)東垂西垂(東西之/階上)側階(側階/北階)畢¶
門(路寢門/名畢門)晉語曰天子之室斵其椽而礱之加密石焉¶
諸侯礱之大夫琢之士首之禮記檀弓曰伯高死於衛¶
赴於孔子孔子曰吾惡乎哭諸師吾哭諸寢朋友吾哭¶
諸寢門之外王制寢不踰廟文王世子公若有出疆之¶
政庶子以公族之無事者守於公宫正室守太廟(正室/適子)¶
(也/)諸父守貴宫貴室諸子諸孫守下宫下室又曰世子¶
<pb:KR1d0084_WYG_042-6a>¶
朝夕至於大寢之門外内則由士以上皆異宫大夫七¶
十而有閣天子之閣左達五右達五公侯伯於房中五¶
大夫於閣三士於坫一又曰妻將生子居側室(側室謂/夾之室)¶
(次燕/寢也)夫齊則不入側室之門又曰國君世子生三日卜¶
士負之吉者宿齊朝服寢門外詩負之又曰異為孺子¶
室於宫中又曰妻以子見於父夫入門升自阼階立於¶
阼西鄉妻抱子出自房當楣又曰世子生則君阼階名¶
之(人君見世子於路寢見妾子/就側室凡子生皆就側室)又曰妾子生三月見於¶
<pb:KR1d0084_WYG_042-6b>¶
内寢(内寢適/妻寢也)公庶子就側室庶人無側室玉藻朝辨色¶
始入君日出而視之退適路寢聽政使人視大夫大夫¶
退然後適小寢釋服(小寢燕/寢也)又曰將適公所宿齋戒居¶
外寢雜記路寢成則考之又曰婦見舅姑皆立於堂下¶
見諸父各就其寢喪大記君夫人卒於路寢大夫世婦¶
卒於適寢内子未命則死於下室遷尸於寢士之妻皆¶
死於寢(君謂之路寢大夫謂之適寢士或謂之適室世/婦以君下寢之上為適寢内子卿之妻也下室)¶
(其燕/處也)詩斯干曰築室百堵西南其户(毛云西鄉南鄉户/也箋云此築室者)¶
<pb:KR1d0084_WYG_042-7a>¶
(謂築燕寢天子之寢者左右房西其户者異於一房者/之室户也又云南其户者宗廟及路寢制如明室每室)¶
(四尺是室/一南户爾)閟宫曰松桷有舄路寢孔碩(舄大/也)殷武曰是¶
斷是遷方斵是䖍松桷有梴旅楹有閑寢成孔安春秋¶
莊三十二年公薨於路寢公羊曰路寢何正寢也(何休/曰天)¶
(子諸侯皆有三寢一曰高寢二曰路寢三日小寢父居/高寢子居路寢孫從王父母妻從夫寢夫人居小寢)¶
穀梁曰小寢非正寢也(范氏曰小/寝内寝)定十五年公薨于高¶
寢榖梁曰高寢非正寢也僖二十年西宫災公羊曰西¶
宫者何小寢也小寢則曷為謂之西宫有西宫則有東¶
<pb:KR1d0084_WYG_042-7b>¶
宫矣魯子曰以有西宫亦知諸侯之有三宫(西宫者小/寢内室楚)¶
(女所居也禮諸侯取三國女以楚女居西宫知二國女/於小寢内各有一宫也禮夫人居中宫少在前右媵居)¶
(西宫左媵居/東宫少在後)爾雅釋宫曰宫謂之室室謂之宫牖户之¶
間謂之扆其内謂之家東西牆謂之序西南隅謂之奥¶
西北隅謂之屋漏東北隅謂之宧東南隅謂之㝔兩階¶
間謂之鄉中庭之左右謂之位門屏之間謂之宁宫中¶
之門謂之闈其小者謂之閨小閨謂之閤門側之堂謂¶
之塾宫中衖謂之壼廟中路謂之唐堂途謂之陳室有¶
<pb:KR1d0084_WYG_042-8a>¶
東西廂曰廟無東西廂有室曰寢尚書大傳曰天子之¶
堂廣九雉三分其廣以二為内五分内以一為高東房¶
西房北堂各三雉公侯七雉三分其廣以二為内五分¶
内以一為高東房西房北堂各二雉伯子男五雉三分¶
其廣以二為内五分内以一為高東房西房北堂一雉¶
士三雉三分其廣以二為内以一為高有室無房堂(廣/榮)¶
(間相去也雉長三尺内堂東西序之内也/高穹高也今士禮有房此云無房堂也)其桷天子斵¶
之大夫達稜士首本庶人到加(礱礪之也密石/砥之也稜菱也)天子賁¶
<pb:KR1d0084_WYG_042-8b>¶
庸(賁大也牆謂之庸/大牆正直之牆)諸侯䟽杼(疏猶衰也杼亦廧也衰/殺衰殺其上不得正直)¶
士大夫有石材(柱下/質也)庶人有石承(當柱下而巳不/出外為飾也)¶
　爾雅曰室有東西廂曰廟無東西廂有室曰寢西南¶
　隅謂之奥西北隅謂之屋漏東北隅謂之宧東南隅¶
　謂之㝔東西牆謂之序牖户之間謂之扆宫中之門¶
　謂之闈門側之堂謂之塾以書考之天子路寢之制¶
　室居中左户右牖東西有房又有東序西序東堂西¶
　堂東垂西垂(東西垂東/西階之上)賔階阼階(狄設黼扆牖間南/嚮東西序西階陳)¶
<pb:KR1d0084_WYG_042-9a>¶
　(寳西夾敷席東西房陳服器大輅在賔階綴輅在阼/階執戣立東垂執瞿立西垂執鋭立側階側階北階)¶
　(也/)房之南有東西夾室鄭康成釋儀禮謂房當夾室¶
　北是也孔安國謂西房西夾室東房東夾室誤矣諸¶
　侯路寢與大夫士之室皆東西房士䘮禮男子髻髪¶
　于房婦人髽于室䘮大記主人即位于户内婦人髽¶
　于房士禮婦人髽于室在男子之西則諸侯之禮婦¶
　人髽于房為西房矣士亦有西房而婦不於此髽者¶
　尊卑之别然也公食大夫於廟宰夫饌于東房贊者¶
<pb:KR1d0084_WYG_042-9b>¶
　負東房大夫立于東夾南宰東夾北則諸侯之廟亦¶
　東西房東西夾矣(夾室内則/謂之達)少牢禮司宫尊兩甒于¶
　房户之間士冠鄉飲亦尊于房户之間特牲禮尊于¶
　户東皆指東房言之非謂無東房也鄉飲記曰席出¶
　自左房鄉射記曰出自東與大射諸侯擇士之宫宰¶
　胥薦脯醢由左房其言相類葢言左以有右言東以¶
　有西則大夫士之房室與天子諸侯同可知鄭氏曰¶
　大夫士無西房誤矣然房皆南户而無北牖室有北¶
<pb:KR1d0084_WYG_042-10a>¶
　牖而無北堂則房户之外由半以南謂之堂其内由¶
　半以北亦謂之堂昏禮尊于房户之間是房有南户¶
　矣禮大射羞膳者升自北階立于房中而不言入户¶
　是房無北牖矣昏禮尊于室中北牖下是室無北堂¶
　矣故昏禮洗在北堂直室東隅則北堂在房之北可¶
　知¶
　　大夫士寢廟制(五架/之屋)¶
　天子諸侯之寢廟四阿有霤士大夫則五架有榮而¶
<pb:KR1d0084_WYG_042-10b>¶
　已五架之制棟居中而南北薦簷曰&KR1297;棟&KR1297;之間曰¶
　楣昏禮賔當阿致命(阿楝/也)則是大夫士之廟室設於¶
　棟北矣少牢禮主人獻祝設席南面祝拜于席上則¶
　是大夫士之廟室廹狹矣爾雅曰無東西廂有室曰¶
　寢其文對廟言之則廟寢也鄭氏謂天子路寢大廟¶
　明堂同制豈非惑於明堂位太廟天子明堂之説乎¶
　所謂太廟天子明堂者葢其崇其飾與明堂同非必¶
　五室四門一如明堂也不然書言路寢詳矣而無是¶
<pb:KR1d0084_WYG_042-11a>¶
　制何耶¶
　　内九室¶
　　外九室¶
　考工記曰内有九室九嬪居之外有九室九卿朝焉¶
　鄭氏曰内路寢之裏也外路門之表也九室如今朝¶
　堂諸曹治事處然周禮有王宫有后宫則路寝之後¶
　有小寝五皆王宫也九嬪所居則后宫耳内宰所謂¶
　王之北宫是也¶
<pb:KR1d0084_WYG_042-11b>¶
　　大次¶
　　小次¶
　幕人凡朝覲㑹同軍旅田役祭祀共其帷幕幄帟掌¶
　次掌王次之法以待張事王大旅上帝則張氊案設¶
　皇邸朝日祀五帝則張大次小次設重帟重案合諸¶
　侯亦如之師田則張幕設重帟重案諸侯朝覲㑹同¶
　則張大次小次師田則張幕設案孤卿有邦事則張¶
　幕設案葢案所據之案邸所宿之邸大次初徃則止¶
<pb:KR1d0084_WYG_042-12a>¶
　之大幄也小次待事與退俟之小幄也朝日祀五帝¶
　合諸侯張大次小次而不設氊案皇邸師田張幕而¶
　不設大幄小幄者次氊與皇羽者皇徳之象徳不稱¶
　此不足以格上帝也大幄小幄者蔽飾之具師田而¶
　張之非所以與衆皆作也¶
　¶
　¶
　¶
<pb:KR1d0084_WYG_042-12b>¶
　¶
　¶
　¶
　¶
　¶
　¶
　¶
　禮書卷四十三¶
