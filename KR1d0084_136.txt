# -*- mode: mandoku-view -*-
#+TITLE: 禮書
#+DATE: 2015-09-23 09:38:44
#+PROPERTY: JUAN 136
<pb:KR1d0084_WYG_136-1a>¶
欽定四庫全書¶
　禮書卷一百三十七¶
　　　　　　　　　　　宋　陳祥道　撰¶
<pb:KR1d0084_WYG_136-2a>¶
　　夏篆(鄭氏曰夏篆五采畫轂約也夏縵亦五采畫/無篆爾墨車不畫也棧車不革鞔而漆之役)¶
　　　　(車方箱可/載任器)¶
　　夏縵(説文縵繒無文也漢律曰賜衣者縵/表白裏然則夏縵以其無篆文故也)¶
　　墨車¶
　　棧車¶
　　役車¶
　輪人曰陳篆必正禮記曰丹漆彫㡬之美又曰國家¶
　靡敝車不彫㡬則篆者彫篆之文也夏篆者篆其車¶
<pb:KR1d0084_WYG_136-2b>¶
　而五采畫之也夏縵五采畫之而不篆墨車墨漆之¶
　而不畫棧車素之而不漆考工記曰飾車欲侈棧車¶
　欲弇以尊者侈而伸卑者弇而屈故也春秋傳曰晉¶
　絳人謂山崩川竭君降服乗縵則縵車無文非夏縵¶
　也(吳起曰縵/輪籠轂)詩曰有棧之車行彼周道則士車非役¶
　車也周禮曰庶人乗役車則乗以供役非特載任器¶
　也鄭氏釋詩以棧車為役車釋周禮以棧車飾以漆¶
　役車載任器又以篆為畫以畫為畫轂其説誤也役¶
<pb:KR1d0084_WYG_136-3a>¶
　車牛車也棧亦作轏齊逢丑父寢於轏中是也¶
　　大車(大車牛車也鄭氏曰大車平地載任之/車轂長半柯者也説文曰轏大車簣也)¶
　　柏車(鄭氏曰柏/車山車)¶
　　羊車(鄭司農曰羊車謂車羊門也𤣥謂羊/善也羊車若漢定張車較長七尺)¶
　書曰肇牽牛車輈人曰大車轅直必縊其牛則大車¶
　牛車也牛車大則柏車中車羊車小車也大車以行¶
　澤柏車以行山羊車以行宫中車人所謂行澤者欲¶
　短轂行山欲長轂行澤者反輮(史謂下/澤車)行山者仄輮¶
<pb:KR1d0084_WYG_136-3b>¶
　此大車柏車之辨也鄭氏謂羊車若漢定張車宫内¶
　所用蓋有所受之也大車兩轅也故車人言凡為轅¶
　三其輪崇徹廣六尺鬲長六尺轍廣六尺則與駟車¶
　八尺之轍不同鬲長六尺則與六尺六寸之衡不同¶
　是兩轅之車一牛在轅内故衡短而轍狹一轅之車¶
　兩服在轅外故衡長而轍廣也大車轂長尺五寸圍¶
　尺五寸輻長四尺五寸渠圍二丈七尺輪崇九尺牙¶
　圍尺五寸綆一寸轅二丈七尺柏車轂長二尺圍¶
<pb:KR1d0084_WYG_136-4a>¶
　二尺輻長三尺渠圍一丈八尺輪崇六尺牙圍尺二¶
　寸綆大半寸轅一丈八尺大車輪髙轅長柏車輪卑¶
　轅短輪髙轅長而轂短小輪卑轅短而轂長大者以¶
　其行山澤不同故也大車牝服二柯有三分柯之二¶
　則八尺矣羊車二柯有三分柯之一則七尺矣柏車¶
　二柯則六尺矣柏車較短而轂輻牙長羊車較長而¶
　轂輻牙小者以其行山與宫中不同故也輪人之牙¶
　車人謂之渠(海物有曰車渠蓋/以其象名之也)輿人之較車人謂之¶
<pb:KR1d0084_WYG_136-4b>¶
　牝服(詩曰終日牽牛不以服/箱毛氏曰服牝服也)輿人之衡車人謂之鬲¶
　輿人之為車起度於輿廣車人之為車起度於柯長¶
　輿人之車其箱廣而不方(廣六尺六寸/隧四尺四寸)車人之車箱¶
　方而不廣則其制之異可知矣語曰大車無輗小車¶
　無軏先儒以大車為牛車小車為羊車羊車轄耑曰¶
　軏牛車轅耑曰輗(説文輗/亦作□)理或然也詩曰役車其休¶
　周禮曰士乗棧車庶人乗役車先儒以役車為牛車¶
　是也以棧之車為役車非也¶
<pb:KR1d0084_WYG_136-5a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_136-5b>¶
　¶
　¶
　¶
　¶
　¶
　¶
　¶
　禮書卷一百三十七¶

