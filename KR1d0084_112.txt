# -*- mode: mandoku-view -*-
#+TITLE: 禮書
#+DATE: 2015-09-23 09:38:44
#+PROPERTY: JUAN 112
<pb:KR1d0084_WYG_112-1a>¶
欽定四庫全書¶
　禮書卷一百十三¶
　　　　　　　　　　　　宋　陳祥道　撰¶
<pb:KR1d0084_WYG_112-2a>¶
¶
<pb:KR1d0084_WYG_112-3a>¶
¶
<pb:KR1d0084_WYG_112-4a>¶
¶
<pb:KR1d0084_WYG_112-5a>¶
矰矢茀矢七分四在前三在後則其行高故用於弋射¶
恒矢痺矢八分四在前四在後則其行平故用諸散射¶
枉矢絜矢兵矢也亦可施於田故鄭氏以矢人之兵矢¶
田矢為枉矢絜矢是也鍭矢與茀矢異殺矢與鏃矢同¶
故鄭氏以矢人之茀矢為殺矢以殺矢為茀矢也詩曰¶
四鍭如樹爾雅曰金鏃剪羽謂之鍭骨鏃不剪羽謂之¶
志則金鏃不特鍭矢有之茀矢以上皆然故鏃謂之鍭¶
也君子志於中而不志於殺故禮射習射之矢皆謂之¶
<pb:KR1d0084_WYG_112-5b>¶
志也射必剪羽尚疾也志不剪羽尚舒也尚疾則以金¶
鏃而必其入尚舒則以骨鏃而防其傷若夫明弓矢則¶
以金者骨鏃以骨者無鏃長羽者短衛(衛羽/也)既夕禮曰¶
翭矢一乘骨鏃短衛志矢一乘軒輖中亦短衛是也書¶
及左傳言賜諸侯皆彤弓一彤矢百周官司寇入束矢¶
于朝鄭氏亦謂其百箇與則古之束矢皆百也詩曰束¶
矢其搜毛氏謂五十為束者荀卿曰魏氏武卒衣三屬¶
之甲操十二石之弩負矢五十箇則弩一而矢五十也¶
<pb:KR1d0084_WYG_112-6a>¶
弩一而矢五十弓一而矢百兵法重弓以備毁折則百¶
矢分而二之理固然也司弓矢言六弓四弩而繼之以¶
八矢則八矢皆弓弩之所用也鄭氏曰枉矢殺矢矰矢¶
恒矢弓所用也絜矢鍭矢茀矢痺矢弩所用也四弩皆¶
利攻守與戰而痺矢用諸散射又既夕禮有弓無弩而¶
有鏃矢無弩而有鏃矢則鄭氏之説誤矣¶
　　矢箙¶
藁人弓六物為三等弩四物亦如之矢八物為三等箙¶
<pb:KR1d0084_WYG_112-6b>¶
亦如之弓與弩異用矢與箙相須言弓必及弩猶司尊¶
彛之有罍也言矢必及箙猶司尊彛之言彛有舟也彛¶
舟則尊有禁可知矢有箙則弓有韣可知弓與弩有三¶
等矢箙亦三等則箙之長短視矢為之也田弋用籠箙¶
箙竹為之則凡非籠箙皆皮也詩曰象弭魚服陸機謂¶
魚服魚獸也然所謂魚服者魚皮之堅者皆可為之不¶
必魚獸而已(陸璣曰東海魚獸如豕背班而腹青其為/弓鞬矢箙風雨作潮至毛則盡起雨霽潮)¶
(還毛復如故春秋傳曰夫/人魚軒服䖍亦名魚獸也)司弓矢中秋獻矢箙葢皮以¶
<pb:KR1d0084_WYG_112-7a>¶
秋堅也司弓矢田獵充籠箙矢共矰矢矰矢不在箙葢¶
欲其繳之不紊也既夕禮薦于管詩曰抑釋弸忌左傳¶
曰公徒執冰而踞方言曰藏箭為韥丸則管弸韥丸¶
皆箙名也史稱韓延夀東郡負䪍則䪍亦承矢者¶
歟¶
　　鏃(鏃刃鏃/砮骲)¶
矢人為矢夾其陰陽以設其比夾其比以設其羽三分¶
其羽以設其刃刃長寸圍寸鋌十之重三垸夫矢五分¶
<pb:KR1d0084_WYG_112-7b>¶
其長而羽其一藁長三尺則羽六寸矣三分其羽以設¶
其刃羽長六寸則刃二寸矣記言刃長寸鄭康成謂二¶
寸其説是也鋌則金之入藁者也垸之多寡於經無見¶
鄭司農以為量名不可考也詩曰四鍭如樹爾雅曰金¶
鏃剪羽謂之鏃骨鏃不剪羽謂之志郭璞曰金鏃金錍¶
箭也骨鏃金骨骲也方言曰箭關東謂之矢關西謂之¶
箭江淮之間曰鍭鍭四鎌曰拘膓曰鎌曰羊頭廣長而¶
薄鎌曰錍亦謂之鈀小長而二孔曰錍(音/卑)鑪(二孔葢若/冐頓之鳴)¶
<pb:KR1d0084_WYG_112-8a>¶
(鏑然/也)亦謂錍箭説文曰鏑矢鋒也禹貢荆梁貢砮孔安¶
國曰石砮石中矢鏃者魯語曰仲尼在陳有隼集于庭¶
而死楛矢貫之石砮其長有咫仲尼曰此肅慎氏之矢¶
也魏志挹婁國矢用楛青石為鏃然則鏃之材有三金¶
石骨是也鏃之名非一鏃鏑錍鈀砮是也金鏃謂之鏃¶
而近射田獵之矢獨曰鏃矢枉絜殺鍭矰茀之鏃皆有¶
齊而考工記於殺矢獨有齊者(五分其金而錫居二/謂之削殺矢之齊)鏃¶
矢以鏃為節殺矢用金為多故也¶
<pb:KR1d0084_WYG_112-8b>¶
　　矢括¶
儀禮矢在弓下比括書曰若虞機張往省括于度則釋¶
魯語曰銘其括曰肅慎之貢矢詩曰舍拔則獲考工記¶
曰夾其羽而設其比家語曰括而羽之鏃而礪之又曰¶
後矢之括猶銜弦列子曰後鏃中前括然則括也拔也¶
比也皆矢末也矢以鏃為首以括為末弓矢之括居藁¶
兩旁弩矢之括居藁上下括或作筈先儒謂□㑹也與¶
矢相㑹¶
<pb:KR1d0084_WYG_112-9a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_112-9b>¶
　¶
　¶
　¶
　¶
　¶
　¶
　¶
　禮書卷一百十三¶

