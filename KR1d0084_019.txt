# -*- mode: mandoku-view -*-
#+TITLE: 禮書
#+DATE: 2015-09-23 09:38:43
#+PROPERTY: JUAN 19
<pb:KR1d0084_WYG_019-1a>¶
欽定四庫全書¶
　禮書卷十九¶
　　　　　　　　　　　宋　陳祥道　撰¶
<pb:KR1d0084_WYG_019-2a>¶
¶
<pb:KR1d0084_WYG_019-3a>¶
¶
<pb:KR1d0084_WYG_019-4a>¶
¶
<pb:KR1d0084_WYG_019-5a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_019-5b>¶
　　天子佩(白玉𤣥/組綬)¶
　　諸侯佩(山𤣥玉/朱組綬)¶
　　大夫佩(水蒼玉世子至士佩制亦/然特玉與組之色不同)¶
周官玉府掌共王之佩玉詩木𤓰曰報之以瓊琚(瓊美/玉琚)¶
(佩玉/也)瓊瑤瓊玖丘中有麻曰貽我佩玖(玖石/次玉)女曰雞鳴¶
曰雜佩以贈之(雜佩者珩璜琚/瑀衝牙之類)有女同車曰佩玉瓊琚¶
(佩有琚瑀/所以納間)渭陽曰瓊瑰玉佩(瓊瑰石/次玉)采芑曰服其命服¶
有瑲葱珩大東曰鞙鞙佩璲公劉曰何以舟之維玉及¶
<pb:KR1d0084_WYG_019-6a>¶
瑤爾雅曰璲瑞也繸綬也佩衿謂之褑玉藻曰將適公¶
所既服習容觀玉聲乃出揖私朝煇如也古之君子必¶
佩玉右徴角左宫羽君在不佩玉齊則綪結佩而爵韠¶
凡帶必有佩玉惟喪否佩玉有衝牙天子佩白玉而𤣥¶
組綬公侯佩山𤣥玉而朱組綬大夫佩水蒼玉而純組¶
綬世子佩瑜玉而綦組綬士佩瓀玫而緼組綬(綬者所/以貫佩)¶
(玉相承/受者也)一命緼韍幽衡再命赤韍幽衡三命赤韍蔥衡¶
經解曰行步則有環佩之聲左傳曰佩衷之旗又季平¶
<pb:KR1d0084_WYG_019-6b>¶
子卒陽虎將以璵璠歛仲梁懐曰改步改玉(定五/年)申叔¶
儀曰佩玉蘂兮(昭十/二年)晉語曰白玉之珩六雙(珩似磬/而小)楚¶
語曰楚之白珩猶在乎大戴禮曰下車以佩玉為度上¶
有雙衡下有雙璜衝牙玭珠以納其間琚瑀以雜之(説/文)¶
(云淮水中/出玭珠)荀子賦篇璇玉瑤珠弗知佩也(璇亦/玉)韓詩外¶
傳曰阿谷之隧處子佩璜又曰蠙珠以納其間¶
古之君子必佩玉其制上有折衡下有雙璜中有琚瑀¶
下有衡牙貫之以組綬納之以蠙珠而其色有白蒼赤¶
<pb:KR1d0084_WYG_019-7a>¶
之辨其聲有角徴宫羽之應其象有仁智禮樂忠信道¶
徳之備(禮記曰昔者君子比徳於玉焉温潤而澤仁也/縝密以栗知也廉而不劌義也垂之如隊禮也)¶
(叩之其聲清越以長其中詘然樂也瑕不揜瑜瑜不揜/瑕忠也孚尹旁達信也氣如白虹天也精神見于山川)¶
(地也天下莫/不貴者道也)或結或垂所以著屈伸之理或設或否所¶
以適文質之儀此所以純固之徳不内遷非僻之心無¶
自入也盖衡以平其心璜以中其徳琚欲其有所安牙¶
欲其有所制右徴角所以象事與民左宫羽所以象君¶
與物趨以采薺行以肆夏所以比於樂周還中規折還¶
<pb:KR1d0084_WYG_019-7b>¶
中矩所以比於禮進則揖之於前退則揚之於後則佩¶
之為物奚適而非道耶盖民為貴君為輕事為先物為¶
後能治民然後能安君能應事然後能生物此所以事¶
與民在所右而物與君在所左也春秋傳曰改步改玉¶
則自天子至士步固不同而玉亦隨異故天子佩白玉¶
公侯佩山𤣥玉大夫佩水蒼玉世子佩瑜玉士佩瓀玫¶
盖玉之貴者莫如白(晉以白珩賂秦而楚寳白珩/以聞於晉則白玉之貴可知)賤者¶
莫如瓀玫山𤣥以象君徳之靜水蒼以象臣職之動山¶
<pb:KR1d0084_WYG_019-8a>¶
𤣥水蒼其文也瑜與瓀其質也世子佩瑜則士佩瓀矣¶
士佩瓀則世子而上佩堅矣瑜或作礝以其多石故也¶
玫或作珉以其賤故也¶
　　衡(亦作珩韋昭曰/珩似磬而小)¶
詩曰有蒼蔥衡晉語曰白玉之衡六雙楚語曰楚之白¶
珩猶在乎大戴禮曰上有雙衡玉藻曰一命幽衡再命¶
幽衡三命葱衡韋昭曰珩似磬而小孔頴達曰佩玉上¶
繫於衡下垂三道穿以蠙珠前後下端垂以璜中央下¶
<pb:KR1d0084_WYG_019-8b>¶
端垂以衝牙觀晉語大戴禮皆言雙珩則珩雙設矣珩¶
貴白而賤幽綬貴𤣥而賤素方叔非止三命而佩葱衡¶
者孔頴達曰玉藻累一命而上於三命自三命以至九¶
命皆葱衡也以理或然何則方叔所乘者路車所服者¶
朱芾則所佩者豈特三命之衡哉爾雅曰青謂之葱¶
　　褑¶
爾雅曰衿謂之袸佩衿謂之褑則衿衣之小帶也褑佩¶
之衿也鄭氏謂凡佩繫於革帶則繫於革者褑也¶
<pb:KR1d0084_WYG_019-9a>¶
　　璜¶
肉倍好謂之璧半璧謂之璜韓詩外傳曰阿谷之女佩¶
璜大戴禮曰下有雙璜璜居前後而牙衝之然後有宫¶
角徴羽之音¶
　　衝牙¶
玉藻曰佩玉有衝牙鄭氏謂牙居中央以為前後觸皇¶
氏謂衝居中央牙是兩端之璜然璜非牙也當從鄭説¶
　　琚瑀¶
<pb:KR1d0084_WYG_019-9b>¶
説文曰珩佩上玉也璜半璧也琚佩玉名瑀玫石次玉¶
也考之於詩曰報之以瓊琚又曰佩玉瓊琚大戴禮曰¶
上有雙衡下有雙璜衡牙玭珠以納其間琚瑀以雜之¶
毛氏詩傳曰雜佩者珩璜瑀衡牙之類則居中央而瑀¶
為之也(纂要曰琚瑀所以納間在玉/之間今白珠也此不可考)禮記曰行步有環¶
佩之聲又孔子佩象環衛南子環佩璆然魯昭公賜仲¶
環而佩之(昭四/年)漢制縌綬之間得施玉環鐍(缺環/曰鐍)盖古¶
者佩玉有環矣¶
<pb:KR1d0084_WYG_019-10a>¶
　¶
　¶
　¶
　¶
　¶
　¶
　¶
　¶
<pb:KR1d0084_WYG_019-10b>¶
　¶
　¶
　¶
　¶
　¶
　¶
　¶
　禮書卷十九¶

